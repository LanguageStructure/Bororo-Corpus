2 ÊXODO 2

8. Nowu du kodiboe keje, ia brae eimejera maiwure  Egito keje, duwu jorduwakare José akaru jiboeji.
9. Akore oino tuwobei: "Icare Israeldoge etore emagaguragare, ero rakare pagori. 
10. Kode, pawo paeku jado ei, eidodu kawo pugeje; boe jokodukare kare, onare paiwuge erugodumode pai ma, emode tudo pui ebo, erugodumode pai, du keje emode tudawuje pago moto piji."
11. Du kodi icare ere ia pudumi tuietudo ei emaragodae keje, turoreruwo ei du bogai, du tabore ere Pitom, Ramsés bakurireuge etowuje, Faraó uke ja epace.
12. Mare erorerui ei du tonaji, eidodure, du kodi icare ere tumaedo. 
13. Du kodi icare Egito kejewuge  ekodu kagirire Israel orei. 
Icare Egito kejewugere Israel ore emaragodudo tumaragodae motudureu boeji, 
14. tui eerdudo tujebae jitu tabo: emaragodure rotoji, moto riji, boepaji, ia tumaragodae motudureu jamedu boeji.

22. Icare Faraó makore boe eiamedu boei, tagoi oino ei du tabo: "Botureu boe etore ime eiamedu boe ewarigu poboto; areme kugure remage, tagaba ewido".


1. Nowu du kodiboe keje, Levi uwai kejewu ia imedu ure tugera maku ia levita aredu ai, 
2. dure kuiarure, kuri buture ia imedurogu apo.
Tuiordui motuji du keje, ure tugera biado apo ari pobe ma jewu metuia bokware. 
3. Turoiwa bokwagodui tuwo biado pugeje du keje, ure tugeragu ia manoreuji, ure kododo ema, ure poro jamedu boe mi ia beragu tabo, dure icare ure nowu negedurogu tugu to, ure mugudo keoguru toda pobo okwai. 
4. Nowu negedurogu utuie oebatodure ji turagoje jae tabo inoba boemode jitu bogai. 
5. Du keje icare, Faraó naregedu aredu ure turawuje poboto tuwo taimo, nowu utugare areme emerui pobo okwa jitu tonaji; tuiordui nowu kodo mugui keoguru tada duji, du keje, ure ia tudugaredo tugeragu ji.
6. Ure je kejewu jado du tabo, jordure ia negedurogu oragudui tada duji. Okudugodure apo, akore: "Ia hebreudoge etonaregedu reo!"
7. Icare nowu negedurogu utuie akore oino nowu Faraó naregeduji: "Akaidure imagowo ia hebreudoge etadawudo bogai, uwo okwagirido?
8. Nowu Faraó naregedu aredu akore ji: "U! Toro bogai!"
Nowu nogwaredurogu makore nowu negedurogu uce bogai.
9. Faraó naregedu akore ji: "Akeragu awu negedroguji, akogwagirido; imode moridodu jetorodo akai". Nowu aredu ure tugeragu negedroguji, ure okwagirido.
10. Icare nowu negedrogu ricodu keje, ure reko Faraó naregedu bogai, du ure tugeragu ji tonaregeduce, ure iedo Moisés. Akore: "Pobo pijire ire ikeragu ji kodi".
11. Jii du kejere icare, Moisés turijodu keje, uture tuiorduwo tuwobei, jordure brae erorerui ei duji; jordure ia Egito kejewu ui boe to ia tuwobe hebreu jituji. 
12. Ure tuiemaedo tubiji, tuiordukai boei du keje, ure nowu Egito kejewu imedu bito, ure tugu kugaruto. 
13. Nowu meri rekodaji, ure tuiebu pugeje, jordure ia hebreudogei pobedu rugodui pui duji, akore oino nowu rugodureuji: "Kodiba are boe to awu ia awobei?"
14. Emare akore oino ji: "Ioguduba ure cegimejerado aki?  Akaidure awo iwido amagai nowu Egito kejewu bito du reore?
Icare Moisés pagudugodure, akore: "Uka kana boe pa iroino duji?"
15. Faraó jamedu ure boe pa roino duji, du kodire jemarure tuwo Moisés bito du bogai. 
Du kodi icare rekodure Faraó piji, rakojere Madiã moto keje.


1. Nowu du kodi, Moisés jeture tuiedaga Madiã kejewu Pao bure joia iere Jetró cedu aku barege kugure ei. Tui nowu barege kugure erego jii boe makodu tada du tabore aregodure ia Pao o Torekari iere Horeb cedu paru kae. 
2. Pao o tupare towadudo jekai, joru oiadoda, ia botoguru oiadoda. Aiwore, nowu botoguru urure mare kowujedukare. Icare Moisés akore pudui: 
3. "Iwo ipuredo, itaiwo birigoduwo awu boe tuginoiwuji, ioruduwo kodiba boto kowujedukare". 
4. Pao jorudure Moisei tamagadudo taiwowo ji tu bogai, makore bogai nowu botoguru oiabiji, akore ji: "Moisés, Moisés!" Akore: "Imireo". 
5. Pao akore pugeje: "Akaba apuredo awu boe oino duji, awurekea kejewu tawuje awure piji, mare paga karega, aragojere kejewu moto pemegareu rema". 
6. Akore jamedu: "Aomage eno Aroe Eimejera nure imi: Abraão o Aroe Eimejera, Isaac o Aroe Eimejera, Jacó o Aroe Eimejera nure imi. Kodi icare Moisere boe bu tuie keje, tubagudu koia taiwowo Paoji. 
9. Pao akore oino kimo: "Iorudure iwobe ekiarigoduji Egito keje; imearudure egoi boe kori koia duji. Iordure Egito kejewuge erorerui eiduji. 
10. Kode icá, imode atudo Faraó bogai; amode iwobe Israeldoge etawuge Egito piji. 
11. Kodi icare Moisés akore oino Paoji: "Kaboba ure imi ituwo Faraó bogai iwo Israeldoge etawuje Egito piji?"
12. Pao akore oino ji: "Iragojemode akabo; ire atudo torodu kodiboe reo: amode Israeldoge etawuje Egito piji du keje, tamode tabujodo ii awu torekari aogeje".

3.(Faltam os Vs. 8b-10.21-22)
1. Nowu du kodi, Moisés jeture tuiedaga Madiã kejewu Pao bure joia iere Jetró cedu aku barege kugure ei. Tui nowu barege kugure erego jii boe makodu tada du tabore aregodure ia Pao o Torekari iere Horeb cedu paru kae. 
2. Pao o tupare towadudo jekai, joru oiadoda, ia botoguru oiadoda. Aiwore, nowu botoguru urure mare kowujedukare. Icare Moisés akore pudui: 
3. "Iwo ipuredo, itaiwo birigoduwo awu boe tuginoiwuji, ioruduwo kodiba boto kowujedukare". 
4. Pao jorudure Moisei tamagadudo taiwowo ji tu bogai, makore bogai nowu botoguru oiabiji, akore ji: "Moisés, Moisés!" Akore: "Imireo". 
5. Pao akore pugeje: "Akaba apuredo awu boe oino duji, awurekea kejewu tawuje awure piji, mare paga karega, aragojere kejewu moto pemegareu rema". 
6. Akore jamedu: "Aomage eno Aroe Eimejera nure imi: Abraão o Aroe Eimejera, Isaac o Aroe Eimejera, Jacó o Aroe Eimejera nure imi". Kodi icare Moisére boe bu tuie keje, tubagudu koia taiwowo Paoji. 
7. Pao akore oino kimo: "Iorudure iwobe ekiarigoduji Egito keje; imearudure egoi boe enoe kori koia duji. U! Iorduware egoi boe kori koia duji. 
8a. Ire irawuje iwo einorudo Egito kejewuge ekera piji, iwo erego nowu moto piji, ia moto pemegareu kuricigoredu kae, mokuro kuru, moiawoe eweguru rere pijiwu moto kae". 
8b
9.
10.
11. Nowu du kodi, Moisés tumearudui Pao bataruji botoguru oiadoda du tabo, akore oino Paoji:
Ioguduba ure imi ituwo Faraó ae, iwo Israeldoge etawuje Egito piji?
12. Pao Aroe Eimejera akore oino ji: "Iragojemode akabo, boe eerduwamode iigoiaie ire arojai awu kodiboe koia: Ai boe etawuje Egito piji du keje, tamode Pao kurido awu boe aoporu aogeje".
13. Moisés akore oino Paoji: "Ikodumode Israel ore etae, inagomode oino ei: 'taomage eno Aroe Eimejerare ironia tagae'. Mare enformado ii: 'Inoba iere?'. oino du keje, inoba inagomode ei?" 
14. Icare Pao akore ji: "Imire imi rema". Du keje akore: "Oinore akagomode Israel orei: 'Cewu akore tuie pudumi, ure ironia tagae'". 
15. Pao akore oino Moisesji kimo: "Oinore akagomode Israel orei: 'Pagimejera, taomage eno Aroe Eimejera, Abraão o Aroe Eimejera, Isaac o Aroe Eimejera, Jacó o Aroe Eimejera ure irajai tagae'. Awure ikie rema jii je, awu ikie tabore enogwa magudumode ii, tuwodui pu rekodaji tu tu je du tabo".
16. Toro! Israel codureuge eto pui, akagodo oino ei: 'Taomage eno Aroe Eimejera ure iordudo pudui, tagoi oino ii du tabo: 'Imearudae buture tawugeje, boe eroi taidu jamedu boeji, Egito keje.
17. Itaidure iwo taginorudo Egito kejewuge erorerui tai du piji, iwo tarego Canaã kejewuge, hititadoge, amorreudoge, ferezeudoge, heveudoge, jebuseudoge eno moto kae; tapira mokuro kuru, moiawe eweguru rere pijiwu moto kae.
18. Emearudumode amagoji. Atumode Israeldoge codureuge ebo Egito kejewu brae eimejera ae, akagomode oino ji: 'Hebreudoge ceno Aroe Eimejera aregodure cedogi. Du kodi icare cedo ceremo boe makodureuto, merimode pobe ma jewu metuia bokware du tabo, cewo cenomeado ceno Aroe Eimejeraji'.
19. Iorduwa pemegare Egito kejewu brae eimejera umodukae tududo duji, tadurumode du kodi karega. 
20. Mare imode ikera aogado, imode Egito kejewuge etogorido iro rakareu jamedu boe tabo. Nowu inodu rekodaji umode tadudo."

11.Faltam os Vs. 1-9)
10. Nowu du kodiboe keje, Moisés mare Aarão ere turo rakareu makaguragareu towuje Faraó jekai. Pao rema, ure Faraó uwabo rakado, dure ukare Israeldoge edo tudawuje to moto piji.

12. Faltam os Vs. 15-20.28-36.43-51)
1. Icare Pao makore oino Moisesji, Aarãoji, Egito moto keje: 
2. "Awu ari, boetojiwu arimode ema tagai, joru kejewu boetojiwu arimode ema tagai. 
3. Tamagodo Israel ore eiamedu boei: - Merimode ikera pudogidure awu ari keje tamugui tu tu pumegidu tamode tageragu ia cordeiro rogu tu tu baidoge ereore. 
4. Ia boe emagagirikai tuwai tada ma, emagomode tuwo ewogai, boewo turugadu tuwo nowu cordeiro rogu oikowuje. 
5. Cordeiro imedu umode ema, iaboe iaboekare jiwu, boture nowu joru jiwu. Cabritomode du keje, taromode nono taroi cordeiro jitu reore.
6. Tamode mugudo jii awu ari kejewu ikera pudogidure buture iwurekoto pobe puibijiwu meri kae, meri rekodu tabo tamode bito.
7. Tamode nowu ku boe reko tawaiporo bure jore pudogiwu joki, aogejewu joki, tare cordeiro kowuje tadawu baidoge etada.
8. Nowu boeco mitoduji, tamode kodu gori kowuje amireu kima tabo, ia raru girireu tabo. 
9. Tamodukare kodukareboe kowuje, tamodukare tugudure pobo toboe kowuje, mare tu rugadu gorire joru toboe.
Tamode aora ko, tamode bure boe ko peguru jamedu tabo.
10. Tagaba iaboe iaboe mugudo jii barogwa kododu kae; barogwa kododure jiwu kobo boe tamode kowu joruto.
11. Oinore tamode ko: Tamode tabeagajejeboedo, tawure metumode tawurekea kejewu tada, tagedumode taiodoji; tamode kowuje ake tabo, paga karega, Pao koda nure ema kodi.
12. Awu boecoji, ikodumode Egito moto oiagi, imode buture boetojiwu boe etore ewido Egito moto keje, boe epiji jii barege etae.
Imi, Aroe Eimejera, imode Egito kejewu aroe eimejerage eerdudo iro rakaji.
13. Nowu barege kugure eku padure tu tu baiporo kejewu krucamode ema, tamugure tadawu baidoge eiogi; iordumode boe ekuji, du keje ikodumode kori; taerdu modukare bireboe boeji, ii Egito kejewuge etogorido du keje. 
14. Ia meri kurireu umode ema tagai. Taromode oino Pao ai, tagodui puregodaji, puregodaji du tabo. Ia taegareae rumode ema jii je."

21.Nowu du kodi Moisesre Israel kejewu codudoge eiamedu boe eto pui, akore ei: “Toro, tageragu ia barogo kuguri imeduji boe etuwobe ereore tu tu je, tamode bito Páscoa epace.
22.  Du kejere tamode tageragu ia Hissopo ituraji, tamode tugu meture nowu barege kugure eku ja meririto, du tabore tamode nowu barege eku
 barigu nowu boe ewaiporo kajejewu ipo keje. Ia tagi ia tagi tamodukare tadawuje tawaiporo kajeje jii barogwa kododu kae.
23. Nonore Pao kodumode tuwo Egito kejewuge etogorido, jordumode nowu barege kugure ku jetui tawaiporo kajejewu ipoto du koiare kodumode tawai kori, umodukare to tupado turemo to tuwo tagogorido.
24. Taromode ino jii je, tagi tagore jamedu.
25. Tamode taremo Pao umode maku tagai tuwadaru rekodajiwu mototo du keje, taromode ino jamedu.
26. Tagore enoramode tai: Kaboba ureuba?, oino du keje,
27. Tagagomode oino ei: “Páscoa jiwu Pao o meri reno, duwu tui Egito kejewuge etogorido du keje, kodure Israeldoge ewai kori tui paobe einorudo du tabo.”. Du kodire boe eiamedu boe ere tuie jodo mototo, ere tubujodo Paoji.

37. Nowu du kodiboe keje, Israeldoge eture tuwure tabo Ramsés piji toro Sucot kae. Imere 600.000 etuwire etore epadukai ewugeje du tabo. 
38. Ia boe makareuge ekodure ebo. Eegu barege kugure, tapiradoge, emagaguragare. 
39. Ere amireu koadureu towuje, ture reko pudabo Egito pijiwu trigo kudu tabo; ekare pagodudo, paga karega, etudodure Egito piji du keje eroiwakare tuwo tugera pemegado tugeji.
40. Israel ore eedure Egito keje jorui 430 cedu tabo. 
41. Nowu jorui 430 cedu akedu keje, Pao uwobe eiamedu boe ere tudawuje Egito piji. 
42. Nowu boecoji Paore Israel ore etawuje Egito piji. Du kodi icare nowu boecoji Israeldoge eiamedu boe eegaremode Paoji, puregodaji, puregodaji.

13. (FALTA TODO)

14.(Faltam os Vs. 1-3)

4. Nowu du kodiboe keje, ere Egito kejewu brae eimejera bie Israeldoge eregoduie duji. Du kodi icare Faraó mearudaere tuginoi pudabowuge ebo israeldoge eiboeji, icare egore: "Inoba parore israeldoge etuwo, emaragodu kawo pagai pugeje?". 
5. Icare ure tagu kawarudoge ekogudo to imaridodoge tabo, ure tudugarege eko pudabo. 
6. Ure to imaridodoge pemegareuge ei 600 cedu eto pui, nowu Egito kejewuge eno imaridodoge eiamedu tabo, ure enogorobadudo tugobaigarege ebo.
7. Paore Egito kejewu brae eimejera uwabo rakaguragado, duwure uture Israeldoge eregodui tugera aogadodu tabodu eregodaji.
8. Egito kejewuge - Faraó aku kowarudoge, o imaridodoge, o kowarudoge ebowuge, o tugobaigarege - eture eregodaji, etaregodure etae, ei baado Pi-Hairot keje, Baal-Sefon otodai du keje.
9. Faraó puredugodure pudae du keje Israeldoge ere tuie aogado, eerdure Egito kejewuge eroi turegodaji duji. 
10. Du kodi icare Israeldoge epagudugodu kuricigore, enogwamagudure Paoji, 
11. egore oino Moisesji: "Boe emeda bokwa kana Egito keje, awo cerego cewiwo boe matadu tada? Inoba uredu jiba are cerego Egito piji?  
12. Awu kaere cenagore ai toro Egito tada: 'Awiapaga kaba cei, cemaragodu rugadu Egito kejewuge etai'. Cemaragodui Egito kejewuge etai du ure turugadu cewimode boe makodureu tadadu kori."
13. Icare Moisés akore oino boei: "Tabagudu kaba, tamorora amagadu kaba; taerdumode Paoi taginorudo awuji duji; paga karega, nowu taerdure jiwu Egito kejewuge taerdu modukare ei pugeje. 
14. Pao rugodumode tawugeje tamorora amagadukai tai du tabo".
15. Pao akore oino Moisesji: "Kodiba akogwa magudure iwogai? Amagodo Israeldogei ewo tudo turugadu tumeruwo.
16. Akedure jiwu iwara aogado pobo aoji, amode pobo kado puiato, israeldoge emerumode oiagi tuwure ki tabo. 
17. Imode Egito kejewuge ewabo rakado, emode turemo eregodaji, itagaru kurimode Faraó keje, utugarege eiamedu boe keje, o imaridodoge ewugeje, kowarudoge ebowuge ewugeje du keje.
18. Egito kejewuge emode boe pa Aroe Eimejeraie ure imi, itagaru kurimode Faraó keje, o imaridodoge ewugeje, kawarudoge ebowuge ewugeje du keje".
19. Du keje icare Pao o tupa merure Israel ore etododaiwu ure tamagadudo, du tabo ure tugo eregodaji; nowu boetugu kurireu ure turodo oino ekoda piji, ure tugo eregodaji, 
20. du tabo ure tumugudo Egito kejewuge ere baadowu, Israeldoge ere baadowu etoiadoda. Nowu boetugu co nure nowuge etai, jorugure awuge etai. Oinore ure jii barogwa kododu kae, du kodire eroiwakare  tuwo tuburedo pui boeco jameduji. 
21. Icare Moisesre tugera aogado pobo ao keje. Aroe Eimejerare pobodo tuiekirimi tuibagi ia bakuru rakareu aregodui meri rutu pijidu tabo dure akurire boeco jameduji. 
22. Pobore tugado puiato du kodire icare Israel ore ere turemo pobo maereu tuwure tabo boe kiji; pobore tudo nono ia moto ri kurireure puibiji etai. 
23. Egito kejewuge ere turemo eregodaji; Faraó aku kowarudoge o imaridodoge ere turemo pobo maereuto eregodaji. 
24. Nowu boeco akedugodu keje, barogwa kododu keje, Aroe Eimejera aiwore nowu joru boe tugu piji, nowu Egito kejewuge ere baadodu kae, ure epagudugodu kuricigodo. 
25. Ure eno imaridodoge edo tuku je, du ukare eroiwado tuwo turodo gogo je. Icare Egito kejewuge egore: "Paregoduwo Israeldoge epiji, Aroe Eimejera rugodu nure Egitoji ewugeje". 26. Icare Pao akore oino Moisesji: " Akera aogado pobo ao joki; pobomode tugirimi Egito kejewuge ewugeje, eno imaridodoge ewugeje, kawaru apowuge ewugeje".  
27. Icare Moisesre tugera aogado pobo aoji, icare, barogwa kododu tabo, pobo maereure tugirimi tumuga kae. Egito kejewuge eregodu keje, pobo maereu aregodure etae.  Aore Eimejerare Egito kejewuge ewududo pobo oiado. 
28. Pobore tugirimi, ure  tumaedo Faraó utugarege eno maridodoge, eegu kawarudoge eiogi, ei turemo  pobo maereuto Israeldoge eregodaji du keje. Ia eedukare puiageje mito. 
29. Mare Israel ore emerure pobo oiagi tuwure tabo boekiji; pobore tudo nono motorire pubiji ekana pemegareu jaogwai, ekana koboreu jaogwai. 
30. Nowu meri keje Aroe Eimejerare Israeldoge edo cinorudo Egito kejewuge ekera piji. Israeldoge eerdure Egito kejewuge ewi padui pobo okwai duji. 
31. Israeldoge eerdure Pao iera ro rakai Egito kejewuge ei duji, du kodire boe epagudure Pao Aroe Eimejerace, emearutorure Paoji, utugare Moisesji jamedu. 
15. 
1. Du kodi icare Moisés mare Israel ore eragodure ia tugeroiaji Paoji.
8." Bakuru aregodui akenoja pijiwu koiare ure pobodo tudo pui.
Pobore tudo nono pobo mitu reore
Pobutore tumugudo pobo aoji.
9. Onare eiwu akore: 'Itumode eregodaji, itaregodumode etae.
Imode nowu enoroe boe pedo, itaroe amogodumode.
Imode itariga raireu ore puibijiwu tawuje tuia piji,
Du tabore imode eiamedu boe eeda kedodo'.
10. Are akodu kagirii butudo ewugeje,
Duwure ekowu boe gigudu reore.
Akogwamudu ure pobodo tudo pui;
Ewogware meriri pe reore pobo koreuto.
12.Are akera aogado, motore tuiado, ure ekowuje.
13. Are awu amearudu kurire jiwu awobe  ekodu pemegado;
Aro raka tabore are erego amuga pemegareu kae.
17. Pao Aroe Eimejera, akire amode erego,
Amode etugu ako torekari ao keje.
Amode emugudo aragojereu amuga keje,
Are apemegado akera tabowu awai keje.     

16.(Faltam os Vs.7-9.16-20.
1. Tudui Elim piji du keje, makareu Israel ore  etaregodure boe makodureu iere Sim cedu kae, Elim, Sinai, etoiadoda, meri ikera pudogidure iwure awubodure, boetojiwu ari rekodajiwu keje.
2. Nowu boe makodu tada, makareu Israel ore enogwa korire Moisesji, Aarãoji.
Israel ore egore oino ei: 
3. "Pawikare Pao iera tabo Egito moto keje, pai pamugudo barogo kodu metui pagoroe tadadu jokorai, pai amireu ko du kuricigodo pagai du tabodu tabo! Dure karega, are cerego awu boe makoduto awo awu makareuge ewido tuge boi koia!"
4. Du kodi icare Pao akore oino Moisesji: "Imode baru pijiwu amireu butudo bubutu reore tagai. Boe emode tudawuje tuwo  tugeragu ture ko meri jitu reore, inoebatoduwo ei eromode nono  ii turoiagudu reore du bogai.
5. Meri butui ikera awubowuto mito du keje, ei tugera pemegado ture tugeragu tu tu meri jiboeji, pobe tu je duji".           
6. Du keje icare Moisés akore oino Aarãoji: "Amagodo makareu Israel orei: - Taburedo Paoji, mearudure tagagoi tagogwa kori tabo duji -


10. Boekarema Aarão akoi makareu Israeldoge etorei du tonaji, etaiwore boe makoduto, du keje icare eerdure Paoi tuguo boe makodu tada ia boetugu aogeje duji,
11. Icare Pao makore Moisesji tagoi oino du tabo: 
12. Imearudure Israeldoge enogwa koriji. Akagodo oino ei: - Meri rekodu tabo tamode boe kodu kowuje; meri rutu tabo, tagogwa amogodumode amireu tabo. Tamode boe pa tago Aroe Eimejaraie ure imi duji. 
13. Meri rekodu tabo, riwode eepadure boe kajeje, emagaguragare ere eeda rugadu korobadudo. Meri rutu tabo boedoguru padure ewai parugajeje. 
14. Nowu boedoguru okware du keje eerdure ia kugurireboeji ure nono boe are; ure nono boedoguru padui boe  a jitu reore. 
15. Tuiordui nowu inodu jitu keje, nowu Israel ore egore oino pui: "Maná?" (boe ewadaru tabo ure oino "Kabobao?"), eerduwakare kaboba ure ema kodi.
Moisés akore oino ei: "Paore maku tagaiwu amireu reno".
Ex 16,21-27 (Rito da S. Comunhão fora da Missa. 2)  (Ver se  texto correponde, se não, ver s é posível fazer a traduçãocomoestá na bíblia, deixando este texto para o destino qe foi adatado)
Nowu du kodi Moisesre Israel kejewu codudoge eiamedu boe eto pui akore ei: "Toro tageragu ia barogo kuguri imeduji boe etuobe ereore tu tu je, tamode bito Páscoa epace. Du kejere tamode tageragu ia hissopo ituraji, tamode tugu meture nowu barege kugure eku ja meririto du tabore tamode nowu barege eku barigu boe ewaiporo kajejewu ipo keje. Ia tagi ia tagi tamodukare tadawuje tawaiporo kajeje jii barogwa kododu kae. Nonore Pao kodumode tuwo Egito kejewuge etogorido,  jordumode nowu borege kugere eku jetui tawaiporo kajejewu ipoto du koiare kodumode  tawai kori,  umodukare to tupado turemo to tuwo  tagogorido.
Taromode ino jii je,  tagi tagore jamedu.
Tamode taremo Pao umode maku tagai tuwadaru rekodajiwu  mototo du keje,  taromode ino jamedu.
Tagore enoramode tai: Kaboba ureuba?  oino du keje, tagagomode oino ei:  Páscoa jiwu Pao o mea reno, duwu tui Egito kejewuge etogorido du keje, kodure Israeldoge ewai kori tui paobe einorudo du tabo". Du kodire boe eiamedu boe ere tuie jodo mototo, ere tubujodo Paoji.
Nowu du kodi Moisesre Israel kejewu codudoge eiamedu boe eto pui akore ei: "Toro tageragu ia barogo kuguri imeduji boe etuobe ereore tu tu je, tamode bito Páscoa epace. Du kejere tamode tageragu ia hissopo ituraji, tamode tugu meture nowu barege kugure eku ja meririto du tabore tamode nowu barege eku barigu boe ewaiporo kajejewu ipo keje. Ia tagi ia tagi tamodukare tadawuje tawaiporo kajeje jii barogwa kododu kae. Nonore Pao kodumode tuwo Egito kejewuge etogorido,  jordumode nowu borege kugere eku jetui tawaiporo kajejewu ipoto du koiare kodumode  tawai kori,  umodukare to tupado turemo to tuwo  tagogorido.
Taromode ino jii je,  tagi tagore jamedu.
Tamode taremo Pao umode maku tagai tuwadaru rekodajiwu  mototo du keje,  taromode ino jamedu.
Tagore enoramode tai: Kaboba ureuba?  oino du keje, tagagomode oino ei:  Páscoa jiwu Pao o mea reno, duwu tui Egito kejewuge etogorido du keje, kodure Israeldoge ewai kori tui paobe einorudo du tabo". Du kodire boe eiamedu boe ere tuie jodo mototo, ere tubujodo Paoji
 (COTROLAR A NUMERAÇÔ QUE FALTA)   (Ver se o texto corresponde)                  

17. Faltam os Vs.14-16
1. Israel ore makareuge eture boe makodureu iere Sin cedu piji, ere tamudo tu tu je, Pao bataru rekodaji, ere baado Rafidim keje; boe ekudumode cewu pobo bokware nono. 
2. Du kodi icare  boe enogirure Moisesji, egore: "Pobo maku cenai ceguduwo".  Moisés akore ewadaru jipagi: "Kodiba tagogirure ii? Kodiba tare tarokagado Paoji?" 
3. Du kodire, nono rugadu, pobo bokware du kodi, pobo boire boei du kodire, enogirure Moisesji, egore: "Kodiba are cedawuje Egito piji cewiwo, cedore ebo, ceguiee ebo pobo boi koia?" 
4. Icare Moisés makore Paoji, tagoi oino du tabo: "Inoba iromode awu boe etai? Boce kodi ekare tori to ii".
5. Pao akore oino Moisesji: "Amerudo boe etododai, akeragu ia codureu Israeldogei, akeragu are to pobo jiwu iwaraji, toro, amerudo. 
6. Iragojemode atogi Horeb kejewu tori keje. Amode iwara to nowu toriji, pobo aregodumode piji boe ekuduwo ce". 
7. Moisés rore oinono nowu codureu Israeldoge eegai. Ure nowu moto iedo "Boere turokagadoda". Israel ore enogiru koia, jamedu ere turokagado Paoji tagoi oino du tabo: "Pao rakoje kana tagoiadoda?", oino du koia.
8. Amalecitadoge etaregodure turugoduwo Israeldogei, Rafidim keje. 
9. Icare Moisés akore oino Josueji: "Akado ia imei akoduwo ebo amalecitadoge etogi; barogwato iragojemode torekari ao keje ikedui Pao o iwaraji".
10. Josué rore nono Moisés akore pudui duji, rugodure amalecitadogei; du tabo Moisés, Aarão, Hur, erudure torekari ao kae. 
11. Moisesre tugana aogado du tonaji Israeldogere tumorido, mare ui tugana butudo du keje, amalecitadogere tumorido. 
12. Moisés kana motudugodure du keje, ere tugeragu ia toriji uwo tumugudo keje. Aarão, Hur, eragojere meki puibiji, tugedui kana jitu tabo. Oinore kana rakojere jii meri rekodu kae. 
13. Du kodi icare Josuere tumorido amalecitadogei tariga raireu tabo.

18.(Faltam os Vs. 3-8.10-15.21-27)
1. Arire pobe ma jewu metuia bokware Israel ore ei tudawuje Egito moto piji du rekodaji, etaregodure Sinai oieiwu boe makodureuto.
2. Eture Rafidim piji, etaregodure Sinai mugure kejewu boe makodureuto, du kejere ere . Israeldoge ere tuwai aroiadoge emugudo nowu torekari jekai.


9. Pao akore oino Moisesji: "Itaregodumode akai boetugu tugu kurireu tada, boe emearuduwo imagoi ai duji, emearutoruwo jii ai jamedu".
10. Icare Moisés makore Paoji nowu boe ewadaruji. Du kodi icare Pao akore oino Moisesji: "Toro etae, edo tudo turugadu awuji, barogwato: edo tugudae kabi, 
11. ewo tudo turugadu meri pobe ma jewu metuia bokware du kae. Meri pobe ma jewu metuia bokware du keje, Pao umode turawuje torekari aogeje boe eiamedu boe eegai".


16. Meri pobe ma jewu metuia bokware du keje, baa aregodu tabo, biarurure,  boe jeragudure, ia boetugu coreu mugure torekari aogeje, boe emearudure ia meriri iworeu ako rakaguragaji, du kodire boe eiamedu boe eedui nowu bagoda kejewuge etamagadure.
17. Du keje icare Moisesre boedo tudawuje bagoda piji etuwo Pao togi; ere tuwuredo nowu torekari paru. 
18. Boe eredudu aiare nowu Sinai torekari tabo, mare paga karega, Paore turawuje joru oiadoda nowu torekari aogeje. Nowu jeredudu ruture joru ja pijiwu jeredudu reore; nowu torekari jamedu boe amagadu rakaguragare. 
19. Nowu meriri iworeu ako rakagodure tago ao kae.
Moisés makore Paoji, Pao makore mako jipagi boiaruru tabo.
20b. Du kodire Paore turawuje Sinai torekari aogeje, du tabo makore Moisés bogai, rutuwo nowu torekari otorigi kae.
19.(Faltam os Vs. 1.8-15.20-25
2. Nowu du kodi, Israel ore etaregodure Sinai mugure kejewu boe makodu kae, nonore ere baado. Israeldoge ere tuwai aroia bai mugudo nowu torekari paru.
3. Du kejere, Moisés ruture jii Pao ae, Pao makore bogai torekari ao piji, tagoi oino du tabo: "Oinore akagomode Jacoji, amode Israeldoge ewiie:
4. - Taerdure iroi Egito kejewuge ei duji, ire tagarego itae tamugu magai aroeceba ikodo keje du reore.
5. Kode, tawiapaga pemegamode iwadaruji ma, tamode iwadaru makudure tagaiwu padu pemegado ma, inoroe reoreboe rumode tagi boe eiamedu boe etada; paga karega, ino nure moto. 
6. Tagi iwurejoiamage mode tagi, iwobe pemegareu umode tagi. - Oinore  akagomode Israel ore ewiagai".
7. Du kodi icare  uture, makore codureuge ewogai, ure Pao bataru jamedu boe kagado ewiagai.
8a. Boe eiamedu boe egore tuiamedu boe tabo: "Pao makore jiboe jamedu boe, ceromode ino"
.
16. Meri pobe ma jewu metuia rekodaji, barogwa kododu tabo, boe jeragudure, boeiarurure, ia boetugu coreu mugure torekari aogeje, du tabo boe emearudure ia meriri akoreu ako rakaguragaji.
Boe eiamedu boe eedui ture baadowo kejedu etamagadure.
17. Du kodi icare Moisesre edo tudawuje tumuga boe piji Pao togi; icare ere tuwuredo torekari paru.
18. Jeredudu opore nowu Sinai torekari joki; paga karega, Paore turawuje joru oiadoda nowu torekari aogeje.
Nowu jeredudu ruture ia joru urureu uredudu reore, nowu torekari jamedu boe amagadu rakaguragare.
19. Nowu meriri iworeu ako raka kodure tao kae. Moisés makore, icare Pao makore nono boeiaruru reore bataru jipagi.
20b. Du kodi icare Paore turawuje nowu Sinai torekari aogeje, Makore Moisés bogai, rutuwo nowu torekari otogiri kae.

20.(Falamos Vs. 22-26)
1. Nowu kodi, Paore turawuje Moisés ae ia torekari iere Sinai cedu aogeje, akore oino awu tuwadaru jamedu tabo: 
2. "Ako Aroe Eimejera nure imi; ire atawuje Egito moto piji, boe erorerui ai du piji. 
3. Ia ako Aroe Eimejera umodukare ipiji. 
4. Amodukare akera pemegado iaboeji, baru oto kejeboe, moto kejeboe, moto kudaboe, pobo tadaboe, ako aroe eimejerace. 
5. Amodukare apujodo ewure paru, amodukare utugaredo aki. Paga karega, imire ako Aroe Eimejera boekorire jiwu nure imi, imode boe etuomage epegai iidu eiwo pegado tore ewugeje jii ewodui pobe puibiji du kae. 
6. Mare mearudu kurire iiwuge, rore nono itaidu reoreuge, inogudumode ebo, etore ebo, jii je enodo pa kae.
7. Amago paga kaba Aroe Eimejera ieji. Aroe Eimejera ro pegamode mako pegare tugie jiwugei. 
8. Awia jetumode amode akamudo jiwu Sábadomeri kae. 
9. Amaragodumode merire ikera awubodure buture ikera awubowuto mito; nono amode amaragodumode jiboe jamedu boe to. 
10. Merire ikera awubodure buture ikera awubowuto pobe du keje, amode akamudo, awo ako Aroe Eimejera ie kurido. Amodukare ia amaragodae boe towuje, aki akonaregedu imedu, akonaregedu aredu, atugare, atugareredo, akagu tapiradoge, ia ameduia mugui awai tadadu jamedu. 
11. Paga karega, Paore baru, moto, pobo maereu, jeture kejeboe jamedu boe towuje merii ikera awubodure buture ikera awubowuto mito du tabo; mare merii ikera awubodure buture ikera awubowuto pobe du keje, ure tamudo. Du kodire Pao ure to boe pemegareu bu Sábado keje, ure pemegado.
12. Amearudu kurimode aoji, aceji, aragoje raiwo Pao umode maku akaiwu moto keje. 
13. Amodukare boe ewido.
14. Amodukare akeragu ameduia oredujeji, ameduia oreduji.
15. Akiwogu kaba.
16. Awadararodu kaba ameduiaji.
17. Akogea kaba ameduia uwai kejeboeji.
Akogea modukare ameduia oredujeji, utugareji, utugareredoji, aku tapiraji, aku buruji, ameduia jeonare jiboe jamedu boeji". 
18. Icare nowu boe eiamedu boe, tumearudui nowu baru jaruruji, tuiordui nowu jeraguduji, nowu ika meriridoge eiaruruji, nowu torekari jeredudu jitu du keje epagudugodure, emugu jaegirire. 
19. Icare egore oino Moisesji: “Aki rugadu amagodo cei, Pao mako kawo cei, cewi kawo!”
20. Icare Moisés akore opino boei: “Tabagudu kaba, Pao aregodure tuwo turokagado tai, tamearutoruwo pudui, taro pega kawo”. 
21. Icare emugu jaere tu je. Moisés rema ure tuburedo nowu Pao mugure kejewu 
boetugu coreuji.

21. (FALTA TODO)

22.(Faltam os Vs. 1-19. 27-30)
20. Oinore Pao akore: "Amodukare ia moto tuginoiwu kejewu morora amagadudo pudui, aroreru modukare ji; paga karega, ia moto tuginoiwu kejewu ure aki Egito keje. 
21. Amodukare oredu bire pijiwudo kiarigo, amodukare marenarue ekiarigo. 
22. Amode ekiarigo ma, enoiogwarimode iwogai, imearudumode enoiogwariji. 
23. Icare Ikorigodumode ai, imode awido tariga raireu tabo, icare awire koadumode, akore emarenarumode.
24. Amode ia diero maku ia iwobe etai, ia mugu puredure aiwu ia marenaru ai ma, akaba ai maku aidu mori ko tao kae.
25. Amode akeragu opore ameduia apowu aroiaji ma, amode mak'ai pugeje meri butu otodai, 
26. mare nowure opore apo mito tu je, kaba taboba unudumode?
Oiogwarimode iwogai ma, iwiapagamode akoi iwogai duji, okudu oiagudureu nure imi kodi".

23.Faolem os Vs.1-19.24-33)
20. Ca! imode ino tupa ko akododai jetuwo ai awaraji; umode ado aremo ire ikera pemegado ji akaiboeto. 
21. Aragoje butugudo jekai, awiapagado bataruji. Akaba adurudo ji: butugugodu modukare aro pegareu boe keje, ure ikie reko pudabo kodi. 
22. Mare awiapagamode bataru ji ma, aromode nono ii aroiagu jamedu boe jituji ma, itonamode onare aiwugei, 
23. ino tupa merumode akododai,  amorreudoge, hititadoge, fariseudoge, cananeudoge, heveudoge, jebuseudoge, eno moto kae, imode eeda kedodo".
24.(Faltam os Vs. 1-2.9-18)
3. Nowu du kodi Moisesre Pao bataru jamedu boe kagado boe ewiagai. Boe egore oino tuiamedu tabo: "Ceromode nono Pao makore jiboe jamedu boeji".
4. Du kodi icare Moisesre Pao bataru jamedu bo bu bapera keje.
Barogwatore icare ure turagojedo, ure ia altar mugudo nowu torekari paru, ure torii ikera pudogidure buture iwurekoto pobe padu pemegado nono Israeldoge etuwobe ereore. 
5. Ure ia Israeldoge ipare edo tomeado tapiradoge imece Pao ai.
6. Moisesre nowu tapiradoge eku kado oiado, ure ia tugu toroe boeto, ure ia redo altar joki. 
7. Du keje icare ure tugeragu Pao bataru padure kejewu baperaji, du tabo makore ji tumago rakaguraga tabo boe ewiagai, duwugere egore: "Ceromode nano Pao makore jiboeji, cemearutorumode bataruji". 
8. Icare Moisesre ture padu pemegadowu tapira ku reko boe eiogi, tagoi oino du tabo: "Paore tuwadaru maku tagai du tabowu boe ku reo".
25. (FALTA TODO)
26. (FALTA TODO)

27. (FALTA TODO)

28. (FALTA TODO)

29. (FALTA TODO)

30. (FALTA TODO)

31. (FALTA TODO)

32.(Faoltam os Vs. 1-6.25-29)
7. Nowu kodi, Pao akore oino Moisesji: "Toro, arawuje, are tawuje Egito pijiwu awobe ere turo pegado kodi.
8. Ere tuwure taru kuri je are eerduwado jiwu awara piji. Ere ia tapira naregedu towuje meriri tabo, ere tubujodo jokorai, ere tomeado ai, tagoi oino du tabo: "Israeldoge, tago Aroe Eimejera reo, ure tadawuje Egito pijiwu".
9. Pao akore oino Moisesji kimo: "Iordure awu boei, aora rakareu boe nure emage. 
10. Ca, irodo nono itaidu reore: ikorigodumode ei, imode eeda kedodo. Akirema, imode  makaguragareu boedo aki".
11. Du kodi icare Moisesre tudurudo tuwo to Aroe Eimejera butugugo, akore oino ji: "Kodiba akaidure akorigoduwo are tawuje Egito piji akera rakareu tabowu awobei? 
12. Ukare turugadu Egito kejewuge egowo oino: 'Tumearudae pegareu tabo rade ure etawuje Egito piji tuwo edo tuwogwado torekaridoge ekao, tuwo eeda kedodo moto piji.
Awudugugo boe korii ai duji, akaidui awo aro pegado awobeidu pijido.
13. Awiabutudo atugarege  Abraão, Isaac, Jacó. ewugeje.
Ai awadaru  maku etai akagoi oino de tabo: "Imode taregodajiwuge emagaguragado kuiejedoge emaga  reore; imode imagore jiwu moto jamedu boe boe maku taregodajiwuge etai, taeonare jiboe rumode ema jii je". 
14. Du kodi icare Pao aidukare turo pegawo ei pugeje.
15. Nowu keje, Moisesre turodo oino Pao je piji, ure turawuje nowu torekari piji, tugedui boe eroiagudu padure kejewu tori boareuji du tabo; boe eroiagudu padure puibiji keje. 
16. Pao maragodae nure ei pobeduce, Pao koiare ure atugodo.
17. Josué mearudure boe emago kudururuji, kodire makore oino Moisesji: "Boe enoiogwarire baa tada turugodu magai du reore".
18. Moisés makore oino: "Boei tumoridodu kejewu roia karega; boe eregodu kejewu roia karega jamedu; mare imearudure jiboe tu boe era nure".
19. Tuburedugodui baato du keje jordure tapiraji, boe ererui oiei duji; icare, boekori koia ure nowu tori boareu ui pobedu barigu tugera piji, ure bowuje nowu torekari paru.
20. Du rekodaji, ure tugeragu nowu ere towujewu tapiraji, ure kowu joruto, ure rugadu pegado, ure boe rugududo ema, dure ure barigu poboto, ure Israel ore ekududo nowu poboce.
21. Icare Moisés akore oino Aarãoji: "Inoba awu boe erore ai awo erego turo pegareu kuricigoreu kae?"
22. Aarão akore oino: "Ikimejera, akorigodu kaba, aerduware awu boe eejoi turo pegareu keje kodi. 
23. Egore oino ii: 'Ia aroe eimejera to cenai koduwo cedododai; dure karega, ceerduwakare inoba boere Moisesji, nowu ure cedaru Egito pijiwu imeduji'.
24. Icare inagore oino ei: 'Ore meriri ekureu cewuge, tamode maku inai'. Ire barigu joruto, du keje awu tapirare tuguo".


30. Nowu rekodajiwu meriji Moisés akore oino boei: "Taro pegareu kuricigore, mare oino irudumode Pao ae, butugugodumode tai du bogai".
31. Du kodire icare Moisesre tugirimi Pao ae, akore oino ji: "O! Awu boe ero pegareu kuricigore tui ia aroe eimejerado tapirace pudai du tabo. 
32. Oinore icare awiapagado tu inoba awudugugodumode ero pegareuji du bogai. Umodukare ino ma, amode ikie tawuje are atugodowu bapera piji".
33. Icare Pao akore oino Moisesji: "Cewu ro pegare iiwu, imode tawuje bapera piji. 
34. Ca! Toro, boe erego ire aerdudo jiwu moto kae. Ino tupa kodumode akododai. Mare ia meri keje emode nowu turo pegareu morido inai". 
33.(Faltam os Vs. 1-7.12-23)
7. Nowu du kodi Moisesre tugeragu tuwai aroiaji ure mugudo boe eporu keje, ure nowu tuwai aroia iedo "boe ere tudo pui kejewu bai". 
8. Aidure tumearuduwo Pao bataru jiboe, etu rumode nowu bai aroia kae, boe eporu keje,
9. Ca! Moisés utui nowu bai aroia kae du keje boe eiamedu boere turagojedo, eedure nono turagoje tabo tu tu tuwai poro keje, etaiwore Moisés utui toro nowu baito du keje jii ui turemo to du kae. Icare Moisés ui turemo nowu baito du tonaji, nowu boetugu ure turawuje, ure tuwuredo baiporo keje, makore Moisesji.
10. Boe eiamedu boe eerdure nowu boetugu mugui nowu baiporo keje duji, icare tui turagojedo du keje, ere tubujodo tu tu tuwai poro keje.
11. Pao makore Moisesji, taiwoi pui du tabo, ia boe emago magai pu jeto du reore.
Du kejere ure tugirimi boe eedurewo kae, mare utugare Josué. Num onaregedu, ukare tuwure taru nowu bai aroia piji.
34.(Faltam os Vs. 1-4a.10-27).
4b. Nowu du kodi, Moisesre turagojedo kuri boe aku kimo tabo, ruture torekari iei Sinai cedu ao kae, Pao ui turoiagudu reore, ure nowu tori boareuge ei pobedu reko pudabo.
5. Paore turawuje boetugu keje, mugure apo nowu torekari aogeje. Kodi icare Moisés okwamagudure Pao ieji. 
6. Icare Pao kodure  Moisés otodai, icare Moisés akore oino: "Ikimejera, Ikimejera! Okudu oiagudure boeiwu Pao Aroe Eimejera, butugure pudui tugorigoduwo, ro pemegareu, kodure tuwadaru rekodajiwu; 
7. ure to boe pemegareu mugu rakado jii boe ekodui puregodaji puregodaji jii je du kae; ure tuwudugugo boe ero pegareuji, boei tuboru barigu duji, boe ero pegareu jamedu boeji, mare ukare ro pemegareudo ro pegareuce, ure turo pegado boe etuomage ero pegareuji etore ewugeje, rekodajiwuge ewugeje epadui pumekeje pobe puibijidu kae". 
8. Icare Moisesre akedo pudui tuwo tubujodo Paoji, tagoi oino du tabo: 
9. "Ikimejera, aerdu pemegai ii du keje, akedudo Boe jokodu awu boe etaora ri nure, mare awudugugo cei cero pegareu boeji, akeragu cei akoroe reore".

28. Moisés rakojere nono Pao apo merire 40 cedu tabo boe boeco tabo, tukai amireu ko du tabo, tugudukai poce du tabo. Ure Paoi boe eroiagudu atugodo nowu toridoge ei pobe du keje.
29. Moisesre turawuje torekari piji tugedui Pao bataru padure kejewu tori boareui pobe duji; ukare boe pa tuie biri urugui tumagoi Pao jitu utonaji. 
30. Aarão mare Israel ore tuiordui jitu keje, eerdure je biri uruguji, du kodire epagudure tuwo tuburedo ji. 
31. Mare makore etai, du kejere icare Aarão mare boe eimejerage eture toro ae, icare Moisés makore ei.
32. Nowu inodu rekodaji icare Israeldoge eiamedu boe ere tuburedo ji, icare makore ei Pao akore pudui Sião torekari aogejeboe jamedu boeji.
33. Tumago akedu keje, Moisesre ia aroia arudugodu bu tuie keje.
34. Mare tumagoi Pao jitu keje, ure roto oino tuie piji jii tui tuiebu du kae. Tui tuiebu du tabo, ure Israel ore ewie inoba Pao akore pudui duji.
35. Israel ore eerdure Moisés je biri uruguji, mare ure aroia arudugodureu bu tuie keje pemega pugeje, jii tumagoi Pao jitu kae.
35. (FALTA TODO)
36. (FALTA TODO)
37. (FALTA TODO)
38. (FALTA TODO)
39. (FALTA TODO)

40.Faltam os Vs. 1-15.22-33)
16. Nowu keje, Moisesre Pao akore tuiagu towujeboe jamedu boe towuje. 
17. Paga karega, jorui pobedu kejewu, boetojiwu ari kejewu boetojiwu meri keje, Pao muga bai towujedure. 
18. Moisesre Pao muga bai rakojedo: ure bure joia boe tugu, ure ira boe bu, ure aiagajejewuge epadu pemegado, ure kudawu iguru rakojedo, 
19. ure ao kejewu bu aogeje, ure aroia bai aogejewu bu bai aogeje, Pao akoi turoiagu du reore.
20. Ure Boe Eroiagudu mugudo tumuga bairogu tada, ure boere reko tabowu iwara tugu kuda, ure meriri ekureu boareu bu aogeje. 
21. Du kejere ure nowu bairogu (arca) reko nowu Pao muga baito, ure aroia arudugodureu onado jeji, Pao ako magai Moisés jitu reore. 


34. Du keje icare ia boetugu tugure boere tudo puiwu bai aogeje,  Paore tuwai korobadudo turugu tabo. 
35. Moisés roiwakare tuwo turemo Pao mugure tadawu baito, paga karega, boetugu mugure bukajeje, Pao urugu mugure nowu bai tada.
36. Israeldoge etu etui tumuga piji du reore, eture piji tu boetugui taogado Pao uwai ao piji du keje. 
37. Mare umodukare taogado ma, ewarudu modukare jii umode taogado kejewu meri kae.
38. Pao o boetugu mugure nowu Pao uwai aogeje meriji, boecoji ia jorugu padure keje, Israeldoge eiamedu boe eerdure ji.. 

