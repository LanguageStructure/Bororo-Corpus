
Cedaidure ceruduiwawo Boe ero ji, Boe era ji Boe eno bapera atugoie, Boe eno bakaru ji. 
Ia arigao iere Piloto barae ewadaru tabo. Ako kuricigore boeco ji. 

Barogwa kododure, dukeje ia imedu uture toro tuioruduwo kaboba jiba nowu arigao ako oino. Icare jorudure adugo koda ji. 

Arigao.

Barogwa kododure, dukeje ia imedu uture toro tuioruduwo kaboba jiba nowu arigao akoino. Icare jorudure adugo koda ji.
Boecodure pugeje. Nowu arigao akore toro pugeje. Icare nowu imedu uture toro. Aregodure toro dukeje jorudure nowu adugo ji. 
Ure bito. 
Icare uture baito makogodure boe eimejeragei ewo boe ewie, eregoduwo now adugo bugai. 

Marigudwuge areme eture kurodureboe kae iturato, ipogurutoruto jamedu. 
Kurodureboe kae, boe etore kugure eke ji Marigudu boe ekere, kodire boe ewi kare. 

Bia gorore toro tumedage eregodaji, dukejere care boe pegagodure uwai kugajeje, uie gogo, gogo, dukaje ca uie tumugudo ta, jorudure ia iaboere boe upo raido tuioru kaeduje, ure tudurudo pudui, rekodure toro nou boe upo kae, ure tumugudo keje ta. Dukeje icare ure jado, jorudure tonaregedo oroe rogu rugadu boeje nou boe upo toda. Du kodie boe codukeje. Boe modukaie torekugure enorge jetu paga-pagado. Boe eie enoroe rogu topui padu pemegado. Bopere raino now aredo naregedu oroe tabo. Tuwo bito, mare nowu aredu ure tugeragu ji piji dukodire ure tonaregedu rogu inorudo nou bope iera piji. 

Imearutorure drari re orarire ro oino awodoji. 
Ure tumugudo uwodo keje ta, uiorubodare akore.
Akedo rakado ji, orarire ro oino awodoji. Ure tumugudo keje ure barigu ikato. Kudogo onaregedu rabodo. 

Ia cemeru.

Ia meri keje imana akorei: - Pameruwo awuji. 
Inagore ji u marigu care cere cegera pemegado cewaiga boe ji, cere ekagurudo, cere atu boe tugujo dukeje cedure. 
Cegodure toro itura to, cewiapagare jice, woje, jugo ako bugai, mare cemeardu kare ia barogo ako boe ji. 
Cegodure toro itura boe parugajeje, dukejere cenagu arigao doge egore toro itura oiadodo. 

Dukeje imana akore arego, inagore ji u. Kode iduru kare pugeje, pobo boi remawu nurei. 
Dukeje itaiwore baruto, dukeje ioku buture kudoboe ewugeje inagore imanaji, akaiwodo baruto awaiga pedo ei, akaiwodd kudoboe. 
Ure tuwaiga aiwodo ei tu, mare uwaiga ako kare ei du korigdure nowu tuwaiga ji. 
Inagore ji nowu awaiga barigu Imi rema ire ino kudoboe do pobe. 
Dukeje icare ia arigao akogodure toro pugeje dukeje akore i arego, dukeje iregodure toro ego paruto itaregodure ae dukeje itaiwore macare ia jerigigi jirabodu egoino, ire ikeragu ji, iture apo pugeje jitoro ae. 
Itaregodure are dukeje inago reji, ca akabou wu jerigigi red. 
Akore no, no, ru, ru, ru. 
Dukeje cedure pugeje baato. 

Pedro.

Ia imedu ere Pedro jiboe, ure tudawuje tuwai piji tuiemaruwo tumaragadae bogai. Aregodure ia fazenda kae, unaragodure nowu ore fazenda cewu ji ia maragadae umode pudai. Now ore Fazenda cewu, akore uie tumaragodaie, adugodoge ure tagu tapiradoge ewido, unoragodure ji, pagudukaie do bogai adugo ce duji, akore boroie tubagudu kaie, tumaduie adugo bito tugimori tabo. 
Nowu ere fazenda cewu akore, utuiagu baiga tabo, ro kaiagu ainono, boe epagudaie adugodogere emage, edurukaguragaie, eeroie jamedu. 
Boe codure, baregwa kododure, dukeje utur e adugodoge ewogai, ukare baiga touje, tugera kedo tabore uture rugado, mearotorure pudui. Aregodure toro boeto dukeje jorudure iaji, ca, akore noba iromode. 
Dukeje nowu adugo jorudure ji, ca, nowu Pedro pagodugodure ce, now adugo rekodure ae, now Pedro ure tuieto todai turegodu kodi piji, rekodure, jorudure ia i padui moto keje duji nowu i porore ure turemo to, nowu adugo iera pagare bogai, mare iera aregodukare ae. Now iporo tada bia pagare tugujebiji, ewo etariri akoi duji, nono roiwakare noba turomodeduji, now adugo, mugure jokarai, awagu mugure kujei. Dukeje pegagurugodure tuiogi ikorudure jamedu tubagudu koia. 
Dukejere ure tugera raido now awagu iroru kae, ure tugera kogudo kajeje tuku. Ure raido toro adugo eno kae, ure udo toedo enoji. Nono now adugo bire, eno bokodure. 

Ure tuiebu mar√© ure nowu awagu bito jamedu. Rakodure poboto tuwo tugabi ure tugabi tu, dukeje uture to aduboae ure tudugo nowo to adugo kuda, ure reko toro nowu ore fazenda cewu bogai. 
Aregodure toro, akore tuie adugo bito tugimori tabo, nowu eno bokodure, mare, paga, ure awagu udo toedo enoji. Nono nowu. 
Braedu mearutore ji rugado. Icare Pedro akore tudumoduie, tureduje pagaie tuwogai. 
Mare nowu ore fazenda cewu akore boroie, utukaiagu roga, uiagu ja adugo bito pugeje. 
Boecedure, barogwa kododure, uture pugeje. Nonore care jorudure jiwugere pobe, ca, akore noba iromode pugeje. Nowu adugodoge erudure ji, eregodure ae, rekodure etododai pegeje, jii toro tubadurewu kae, nowu uwaiporojare, ure tumegido pai tuwaiporo kujei, nowu adugodoge etaregodure kuri rekodaji rugadu, ere turemo rekodaji kraeje. Dukeje ure tuiebu paci eperabiji, ure baiporo mi tu ei, ure edo toro tuwai toda. Nono rekodure toro now ore fazenda cewu bogai. Akore ji itaregodure adugodogebo, edo toro iwai toda, itaregodure ebo ikera kogure ewiaja kajeje dutabo. Dukejere ure nowu ore fazenda cewu, reko toro joruduwo, ure tuwaiga to. 
Aregodure toro, jorudure ei, itogodure ei ure ewido. 
Ure morido ai, dukeje uture, nono nowu baraedu mearutorure ji. 

Akurara jiwu bakaru.

Ia nogedurogu kodure ime ebo kare etae. 
Icare nowu ime egore akado! Awu karo rogure nono ace mogore. Kare nowu nogedurogu makore tuwoji: ioga! Loga, ime egore awu rogure nono imuga mogore icare now uwo ukare tumagodo. 
Akore ioga! Loga! Ime egore awu karo rogure nono imuga mogore. 
Boere ju je dukejere icare uture cewu nogedurogu ae pugeje akore ime! Ime! Inoba akagore? 
Now nogedurogu akore inagoka. Inagore me egoe awu karo rogure nono imuga mogore. Du kejere, icare ure tugerago tudugoji, tuwaiga ji, uture kago kae. Aregodure toro kago kae, biapagare, ainore pobo akore jo! Aiwore! A! Ere pobe tubadui rugado, metuia padure aino jice, metuia padure aino jeto. Metuia kujagure, metuia core. Itogodure ei, icare ure ewido. Du kejere pobo akore jo! A! Kuri je pobo ruture, ruture gu dukejere icare rekodure bato. Akore toreduje ji aroiwado akonaregedu apo. Du keje rekodure pugeje ji! Jorudure ia torije ruture ao kae akore nowu toriji! Aru itabo, aru itabo, aru itabo, dukejere nowu tori ruture gu gu gu apo rugado. 
Cerudiwawo bapera atugoji, cewo atugodo boe ewadaru tabo, parudiwawo. 

Imedu pagare apu bogai.

Ia imedu akore toreduje ji. Awu boeco ji ipagamode apu bagai, barogwato itaidure pawo apu ko. 
Ca nono nowu uture tubagawu apu bogai, aregodure toro kurukujagurewu iparu kae, ruture ito ure tuboroda kagudo, ca nono pagare bogai, pagare pagare, ca dukeje ca mearudure ia boe bure ako kodure pudae juje dukeje ca, tuie jorugudo je, taiwoie mare adugo rabodu rutuie pudae tuwo tugowuje, mare tuie tumugudo tudariga kurirewukege. Taci, tugode buu taci kana kajeje Mare paduie taci tuborado iku kajeje jamedu, ca tumegie puwapo moto kae rugadu coku mototo. Tuie turagodo pijii ta, tuie tugera kogudo o kajeje, nono nowu adugo ie tumejido tuwogai, tuie tumegido jamedu o tabo jipagi. 
Turoi wakae tuwo bito, tugera roie taci tudariga piji, tuwaiga akorewu butu jaie pudui, nono tumoduie tugerara opiji umoduie tuwido. Ca nono tuguduie, tuguduie. Mare tugera koguie kimo o kajeje dutabo. 
Care tugudugoduie roi pudui duji, uie tumeguido jice woje tuwu tugeragu pudui, du kje ca roie ca turegoduie. Pudabo kodi, joie pubabo rugadu ia ikaetuie tumeguido paci now itabo, oe tugadu rugadu taci je. Du keje ca now adugo rekodui tubiji to kobo tabo. 
Ca tuduie tuwaikadugera kedo tabo, tugae apu bito. Barogwa kododuie tureadoduie tumedage ewiagai aroe waitaba. Tagoe taerudumore ia adugo okoboji, tawia kurudo tai iwagai, imirdiro oino ji kodi. 

Ia meri keje pbogo utere boe gigado jipa kae jakarere pudui ure tugera to tumoji, akore iorudu kare jii! La barogo reraka-rewuji jii! 
Awumeri kae. Ca akore tugodui tumago tabo tugo dui boe gigado okwaji, ru remapadure woe boe buto paru tui tamudo dutobo boe tugo tada. 
Ca nono ure tuio ku jado po je! Ca nono koodure kuri je, akore ioruduwu iguduba akoimo tumago tabo twuo daru caro tabo. 
Ca nono nowu kodure kuri po, kuripo je aiwore tuj je joku buto tai to compadre pobodo keje, ema rabodu akoino tumago tabo, nowu to compadre ru bogai mearuduwo tagoino duji. 

Ca nono now ru kodure kuri ae akore kaba jiba akagoino awadaru caro remawu nure. 
Ca ru akore kode imire iregodu mode ai compadre pobogo, ca nowu compadre agwarigodure ji, ca ru akore aro rodiba akagoino akogwari tabo kajae paregodo kare pui raga. 
Ru akore to compadre pabogoji akore kode ia ipo kado, rako jedo toro nowu boe gigado atokeje metuia rako jedo woe awu paragoia keje, barogwato paregoduwo pui ca kuri je. 
Ca akore kode kaboba amode maku inai iregodui apiji dukeje, ca now ru akore pawo pagore emagu puibagi, aregodu mode ipiji dukeje dukeje amugu mode itomregedu apo care ai nore nowu ru akore to compadre pobogoji. Imi rema itaidure akonaregedu boiwodoji. 
Ca nowu o compadre pobogo akore imear toru kare tu ai rogubiaga, imode itaredo pobe puibij dukeje aki akodu mode iregodaji, kri-po kuri-poje. 
Ca nono boe cadure dukeje now boe gigado okwuaji nowu tumedage ruwei tumago tabo, ure ewie noba tagore to compadre pobogo batarujipagi duji. 
Ca nono now ru akore imire ikagoje mode toro boeto ji ia tagi taragojemode woe boe paru keje ainore paromode. 

Now rurewure boedo turugado dukeje makore to compadre pobogo bogai turegodowo puicakurige. 
Ca nowu o compadre poboo akore uu! Dre turugado kode akaragudukaba ire akonoregedu to itabo iwai ka duji u! Boe pegarewu boka aki jamedu ae rokaba ta je ire akonaregedu tawuje awai pijidujijamedu. 
Ca boe codure nono akore pareru mode ji!! 
Barogwa kod dukae, ca akore baregodu tabore padumode toro, tawa tamugu puredudo pui, nowu compadre pobogo kodapiji. 
Now metade egore uu!! Ure turugado, amugu mure now ako compadre onaregedu apo, boe modukare ia pudui, akaba nowu pobogo onaregedu udo jarado ai. 

Ca eregodure pui rugado ca now o compadre pobogo merdaere koduie kuri! Kuri! 
Turegodaji ure toredo ca akore mure akodo iwugeje inuba boere ai ca nowu o compadre ru akorkae? Aro! Iragojere woe marigudu akodada, inuba boere ai, imugu mure akomaregedu apo rugadu! 
Canowu pabogo rekodure uu. 
Je ure tuwo redo ca now ture tuguwo ipo rogo puredo aiwore tuje ca nono o compadre ru akore itaregoda woe marigudo. 
Ca nono now o compadre pobogo jerore ta je canono akore imode itonaregedu maku akairugadu mare imode ikera to ai mitotuje, ca nono now o compadre ru akore mar√© nono ukare turugado ca emago rakagodure pui jice, woje nono nowu pobogo ure tugera toji pa nowu rure tumegido. 
Ai nore pobogorore to compadre ruji j√° awu boe borae egokowadae otoparewu. 

Adugo mare pobogo Jiwu Bakarurogu. 
Pobogo akore tumoduie tuwai mugudo, uture ipo bogai tuwo tuwai mugudo. Aregodure ipo tabo, ure bure tugu ure tuwai rakojedo. Du kejere icare adugo aregodure akore Pobogo, iwai reno. 
Pobogo akore Awai karegao iwai reo imire ire rakojedo kodi. 
- Adugo akore Imire imaragodure ikinaigodu awu baij, du kodire awai karegao iwai reo Pobogo akore Boro, ainore paromode, pamuguwo awu bai tada puapo. 
Adugo akore Ema rugadu Pobogo akore Mare akire aetumode pawaiji, imugu kare pawai keje dukeje. 
Imire iemarumode page rogu boe bogai iatoro. Pobogo uture toro boeto jemarure jii, dukejere icare jorudure ia adugoji. Uture toro nowu adugo ae, aiworeji akore Awu adugo bire marigudu, imode reko. Dre nowu adugo rekotoro tuwai kae, aregodure akore Akaiwodo, iwaidigirire. 
Adugo aiwore, rore toku Adugo akore Are ikiarigodu kuricigodo, are imeduia bito kodi. 
Imodukare imeduia kodu kowuje. 
Pobogo akore Akaidu kare awo iwaidigirire jiboe kowuje awi mode ake boi koia Adugo makokare pugeje la meri rekodaji, adugo bia buture pobogo roi pudui duji, uture.
Pobogo ae akore Pobogo, imire icare iemarumode pamode koboe boe bogai iatororo. 
Adugo akore U! Aroiwado pagerogu boe bogai iatoro. 
Icare adugo jemarure jice woje, jice woje dukejere aiwore tu, jorudure ia pobogo roguji akore Iwaidigiri nure, rekodure ji ure bito dukeje akore Icare imode imorido, ure nowu pobogo rogu reko tuwai kae, aregodure toro metuia mugu kare, icare ure nowu tuwaidigirire jiboe rogu pemegado, dukejere metuia pobogo aregodure. 
Adugo akore pobogo ji Pagawagewo? 
Pobogo akore.
U! Kode pagwgewo. 
Enogwagere jii, enogwage akedu kujere icare pobogo akore.
Adugo, page pemega nure, kaboba are bito? 
Adugo akore Pobogo rogure ire bito pageje. 
Pobogo akore Irade imeduia kodu kowuje. 
- Adugo ure tumugudo tu tumeduia pobogo meki akore Imodukare amedage ewido pugeje, mare akaba imedage ewido jamedu. 
Pobogo akore U! Ema rugadu. 
Du kodi icare ero kare ainono pui pugeje. 