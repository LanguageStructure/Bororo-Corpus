Oieigo jetuiaga bokodoriware iga oieigo wararere taagaruia mamuiawuge eiaruru umuguia padarogwarewu aiadugodoge ekenawu urugu batarudodu ako umuguio cegimejera bopaguduia Arogia 2 Bakororo tuiagajejewu okwabijire. Oieigo jetuiaga. 

Na kana kaina mato. Akiarega akagaru otogewu Meriri Bakororo cegimamomo rukoreuge etoiaga urugu paduiagu ekumodurewu bopaguduia Enawurewu Bakororo akonaia bukorire. Na kana kaina mato. 

Na podoje tuguje toro ecewu bataruduia Aroe Ewororo jaiowejewu tabarigogo okogerewu oiaga urugu paduiagu turemoduia bopaguduia Kuogori Bakororo apodoje okwa bukorire. Na podoje tuguje toro. 

Ekorira ako butui mato. Cemorijewu uruberirewu bopaguduia Cibae Eimejera tuwoie ecewu iturabo tadawuge eiedugo aregodudo tarege Ukigaio Bakororo ceigoia turugudodu okwabijire. Ekorira ako butui mato. 

Ema taiagoia uiroga pureuwore mariguruborewu bopaguduia Okogeia Bokodori eigoia uiroga cewu Arigao Bororo bukejewuge eimejera atogewu Aiejari Bakororo (Aroroedu) jakoia reuwore. Ema taiagoia uiroga pureuwore. 

Awuiarega turugodu rekoducedo. Iwaia padugaiewu uruberirewu bopaguduia Tugoe Eimejera tuwoie turugodu rekoducedo tôge ewidoduia tudugo paia meri rutu uia jetugae. Awuiarega turugodu rekoducedo. 

Ema tabariwa aio pado uiroga pureuwore. Meririarewu bopaguduia Kudoroeiari Bakororo aparuia aio pado uiroga ecewu Kiwabo Bororo bukejewuge eimejera atogewu Marido Bakororo (Iw.) upariwaio pado reuwore. Ema tabariwa aio pado uiroga pureuwore. 

Rukomagadoge tagire nono Rukomagadoge tagiarega tare are aku Butore Bakororo (Iw.) ekiga padarogwarewu akaru rekoducedo rukomagadoge tamuguia Barubaru uia jetugae. Rukomagadoge tagire nono. 

Meriri urugudo akije toro Meriri urugudo okwagujorewu bopaguduia Cibaegiri Bakororo apariwa aio pado uiroga ecewu Kiwabo Bororo bukejewuge eimejera atogewu Marido Bakororo (Iw.) akije toro akuoduia akudawu boia bukorire. Meriri urugudo akijetoro. 

Burekia birigodu rekoduiagu. Akare ikiamomo Karawuio Eimejera (Iw.) burekia birigodu rekoduiagu turegoduia tuwororo okwabijire. Burekia birigodu rekoduiagu. 

Erewakawuio mariguruborewu bopaguduia Koca Bakororo emareroka uwororio padarogwarewu jerigiare etoiaga atugo iabadodu tuwororo paru bukorire. Tugarece tuiorudu aio butudo puwugeje. 

Akare irokace iturabo meririadowu akare ikimamomo arowe akuie epoboia ekumodudoka bopaguduia Aroegaru Bakororo akije toro akuie jurerewu etadugododu tabo kaiworo paru bukorire. Kaiworo rece tugumaka godu taboi roka. 

Awuiarega aiabado okwawugeje aturuwarewu bopaguduia Etoiagare Bakororo tuwoie tuworoio padarogwarewu jorigiare etoiaga atugo iabado toiaga betowaia okwawugeje tumana eigoia reruio jemagudu parugajeje. Awuiarega aiabado okwawugeje. 

Kuogodoka akije toro Kuogodoka areako Jakomea (Iw.) Bakororo akije toro maidoduia aewere okwawugeje. Kuogodoka akije toro. 

Egowainodu paduregaje. Aredo Cibaio (Bok. Ec.) Eimejerarodo egowainodu paduregaje tuiorudu ioguduia tagiri tororewu oia bukejewu tuguie jurerewu etadugo aregodurewu aruduia awugeje. Egowainodu paduregaje. 

Jorudu ekumodurewu akire nono Jorudu ekumodurewu bopaguduia Bakarae Eimejera akire nono akiarega akagaru metuiagu atugarege eigoia reruio jemagudu parugajeje. Jorudu ekumodurewu akire nono. 

Aio batodu kaina mato. Aredo Kujibo Eimejerarodo (Iw.) eigerere tugurugugoe eceratu padudore tarowewuio aiadugodoge eimejera aio batodu okwabijire. Aio batodu kaina mato. 

Inowu arowe tawuduia Itubore pijina mato Inowu arowe tawuduia Itubore jaiobejewu tagiga aturuwarewu oiaga urugu paduiagu taregoduia tawororo okwawugeje. Inowu arowe tawudia Itubore pijina mato. 

Kugarudoce uwa kururere tuguie bokodori ekera ekumodu tabowu utaboiorewu bopaguduia Kudoroe Eiari Bakororo kugarudoce akare Aroeceba Bakororo (Ap.) akururere tawure akuruia tawabo acirio kiadodu okwawugeje. Kugarudoce uwakururere. 

Etoro ikudodu paduregaje bopaguduia Okoge Kudoroeiari ecebacewu etoro ikudodu paduregaje aroe turedoduia tuwororo uia jetugae. Etoro ikudodu paduregaje. 

Utugarece ewainodu jeturegaje. Mamuiawu rukoreuge etoiaga urugu are cimejera Muguio Iturawore akadugo aroduia awugeje. Utugarece ewainodu jeturegaje. 

Aparigogo jorigiare etoiaga atugo ameriri okwa pado uiroga akare Parabara Eimejera (Ap.) uparigogo jorigiare etoiaga atugo umeriri okwa pado ureuwore. Ema ecerae tamoi. 

Oieigo jetuiaga Bokodoriware iga Oieigo wararere taagaruia batarudo umuguia iroiarewu kuje eiegiri uredudu rerudodu cimejera bopaguduia Barameri Bakororo tuiagajejewu okwabijire. Oieigo jetuiaga. 

Na podoje tuguje toro ecewu bataruduia taboguru jaiowejewu tameriworo rukoreuge etoiaga urugu paduiagu turemoduia bopaguduia Cibaekia Bakororo apodoje okwa bukorire. Na podoje tuguje toro.

Ema tawiria uiroga pureuwore kuogorewu bopaguduia Iturawore Eimejera ewiria uiroga ecewu Cerae Bororo bukejewuge eimejera atogewu Arua (Bad.) Bakororo biria reuwore. Ema tawiria uiroga pureuwore.

Mamareuge tagire nono Mamareuge tagiarega tare areaku Kuiade Eimejera (Iw.) ewoia aio kuogorewu akaru rekoducedo mamareuge tamuguia Iturabo uia jetugae. Mamareuge tagire nono. 

Akiguia urugudo akije toro Akiguia urugudo bopaguduia Aroedugo Bakaororo akije toro bukuwoduia akudawu baia bukorire. Akiguia urugudo akije toro. 

Burekia birigodu rekoduiagu akare ikimamomo Aiadugodoge Eimejera (Bad.) bure kia birigodu rekoduiagu aroe turegoduia tuwororo okwabijire. Bure kia birigodu rekoduiagu. 

Enogwa iemaro paduregaje Uiedaga Ipereceba (Bad.) Bakororo enogwa iemaro paduregaje tuiorudu iogoduia tadugo padarogwarewu oia bukejewu tuwiadawu ikuie ewiria urugu aregodurewu aruduia awugeje. Enogwa iemaro paduregaje. 

Burekia birigopdu rekoduiagu. Akare ikimamomo Okoge (Bad.) Bakororo bure kia birigodu rekoduiagu aroe turegoduia tuwororo okwabijire. Bure kia birigodu rekoduiagu. 

Koemama ikudodu paduregaje. Bopaguduia Cibaio Bakororo ecebacewu koemama ikudodu paduregaje aroe turododuia Bakororo uia jetugae. Koemama ikudodu paduregaje. 

Ukuie kudugodu paduigaje towo awogodori padugaiewu uruberirewu bopagududia Koedugo Bakororo ukuie kudugodu paduigaje aroe turododuia tuwororo uia jetugae. 

Ukuie kudugopdu paduigaje.

Akiri uredudu muguiagu uiedaga Bokuojeba (Ki) Bakororo ecebacewu akiri uredudu muguiagu aroe turododuia tuiogwaio owotogajeje... Akiri uredudu muguiagu.

Uwaiga itorodo muguiagu uruwerirewu are ako Iwagudu (Iw.) Bakororo uwaiga itorodu muguiagu toge ewiododuia Iturabo uia jetugae. Uwaiga iturodo muguiagu. 

Ako utugodo muguiagu uiedaga Uwoio Bakororo (Bad.) ako utugodo muguiagu tuiorudu iogoduia cimo kuje eiegiri uredudu okwa bukejewu cenaia kajejejwu padarogwarewu jorigiare etoiaga atugo aregodurewu aruduia awugeje. Ako utugodo muguiagu. 

Unowagoro awaduna aregodo ona togire Aredo Tamigiare (Ar.) Bakorororodo eigerere tarowewuio arowe aijoio unowagoro awaduna aregodo ona togire rekoduia tuwororo okwabijire. Unowagoro awaduna aregodo ona togire. 

Ieraro makudu wararere tuigarece eto. Bopaguduia Muguio Bokodori Eimejera aieraro aiduio imamomo jurerewu enawu urugu makudu wararere utugarece eto iekorire. Ieraro makudu wararere tugarece eto. 

Aio reruna aioji toro bopaguduia Tuwagowu (Ap.) Bakororo cebarigogo aturuwarewu okwa akiri uredudu aioreruna ekumodurewu bopaguduia Imorio Bakororo aioji toro aremoduia aiogwaio okwa iekorire. Aioreruna uwaioji toro. 

Etoiaga iemaro paduregaje uiedaga Baeiari (Kie) Bakororo ecebacewu etoiaga iemaro paduregaje aroe turododuia taboguru uia jetugae. Etoiaga iemaro paduregaje. 

Bure kia birigodu rekoduiagu akare ikimamomo Okogecoio (Kie) Bakororo bure kia birigodu rekoduiagu aroe turegoduia tuwororo okwabijire. Bure kia birigodu rekoduiagu. 

Enogwa iemaro paduregaje. Aredo Akarubo Bakorororodo enogwa iemaro paduregaje tuiorudu iogoduia tarowewuio nabure eimejera pudabowu bopaguduia Cibae Ikare Bakororo aregoduia awugeje. Enogwa iemaro paduregaje. 

Ukuodu jiroka nono. Ukuodu are aku Kidorewu Eimejera (Iw.) ukudawu bureroka okwa akiridodu padure Padarobo owotogajeje. Ukuoidu jiroka nono. 

Kudu iemaro paduregaje. Akare ikimamomo Iwarare Eimejera (Bad.) kudu iemaro paduregaje aroe turododuia tuiogwaio owotogajeje. Kudu iemaro paduregaje. 

Cibae etaro urugudo akije toro Cibae Etaro urugudu bopaguduia Okogebo Bakororo akije toro bokuowuia akudawu baia bukorire. Cibae etaro urugudo akije toro. 

Jorudu kiogo muguiagu Aredo Arogia Bakorororodo jorudu kiogo muguiagu tagiridodu tabo aroe Bakororo pudabowu uparigogo urugudodu parugajeje. Jorudu kiogo muguiagu. 

Etoiaga atugodoka akije toro. Etoiaga atugodoka akare Aroia (Iw.) Bakororo uworoio padarogwarewu jorigiare etoiaga atugodoka ikuie poboia ekumodu bopaguduia Pogogarewu Bakororo akije toro maidoduia aewere okwawugeje. Etoiaga atugodoka akije toro. 

Uwogodori jeragudu butui mato bopaguduia Koge Kuogorewu Bakororo uwogodori jeragudu butui mato tuigoia cimo kuje eiegiri rerudo dutabo arowe tuwororo parugajeje. Uwogodori jeragudu butui mato. 

Ako utugodo muguiagu Uiedaga Muguio (Bak.) Bakororo ako utugodo muguiagu tuigoia tuworoio aroweceba ekenawu urugu redudodu tabo aroe tumarido arirewu umugudodu parugajeje. Ako utugodo muguiagu. 

Aiaga awaduna aregodo ona togire Aredo Iparebo (Ap.) Bakorororodo eigerere turowewuio kurugugoe eimejera pudabowu bopaguduia Magurerewu Bakororo aiaga awaduna aregodo ona togire rekoduia tuwororo okwabijire. Aiaga awaduna aregodo ona togire. 

Akiri waratuio tagire nono Akiri waratuio tagiarega tare are aku Okoge Awuruio (Iw.) enawuia kuogorewu akaru rekoducedo akiri waratuie tamuguia Tariabo uia jetugae. Akiri waratuio tagire nono. 

Ema tamarido bureroka pureuwore akaruio bopaguduia Baeiari (Kie) Bakororo ema tamarido bureroka pureuwore tagiga oiagadodu padure taiogwaio owotogajeje. Ema tamarido bureroka pureuwore. 

Uparigogo ukwagujo muguiagu Akare ikimamomo Utugoio Eimejera (Iw.) uparigogo okwagujo muguiagu rerugoduia tuwororo okwabijire. Uparigogo okwaguio muguiagu. 

Akowainotu muguiagu Aredo Kogedugo Bakorororodo akowainotu muguiagu tuiorudu iogoduia tuwiria ekuio oia bukejewu tuguie bokodori ekera ekumodurewu aregoduia awugeje. Akowainotu muguiagu. 

Etoro ikudodu muguiagu bopaguduia Koenawu Bakororo ecebacewu etaio ikudodu paduregaje aroe turododuia Kugarubo uia jetugae. Etoro ikudodu paduregaje. 

Na podoje tuguje toro bokuoduia arirewu oiaga urugu paduiagu turemoduia atugoia bopaguduia Tugokia Bakororo apodoje okwa bukorire. Na podoje tuguje toro. 

Atugododu jaeiarega aredo Ipare Eimejerarodo (Ar.) eigerere tarowewuio aroe aijoio pudabowu bopaguduia Porirewu Bakororo atugododu bureradore bokuoduia tugudawu baia bukorire. Atugododu jaeiarega. 

Tagikamace akaru tuguje toro aruduio rukomagaio tawidoduia bopaguduia Bokodoribaru Bakororo ewoiga aio kuogorewu akaru rekoducedo akuie eruduia Meriribo Bororo aio jetugae. Tagikamace akaru tuguje toro. 

Arogia.

Na kana kaina – Enawurewu.

Kuogori.

Cibae Eimejera.

Ema taiagoia – Okogeia Bakororo.

Tugoe Eimejera.

Ema tabariwa – Kudoroeiari.

Butore Bakororo.

Meriri urugudo – Cibaegiri.

Bure kia – Karawuio.

Koca Bakororo.

Akare irokace – Aroegaru Bakororo.

Etoiagare.

Jakomea Bakororo.

Cibaio Bakorororodo.

Jorudu ekumodurewu – Bakarae Eimejera.

Aio batodu – Kujiboe Eimejerarodo.

Inowu arowe – não tem. 

Kudoroe Eiari Bakororo.

Aroeceba Bakororo.

Etoro ikudodu – Okoge Kudoroe Eiari. 

Muguio Iturawore.

Parabara Eimejera.

Oieigo paru padu kajejewu.

Barameri Bakororo.

Na podoje – Cibaekia Bakororo.

Ema tawiria – Iturawore Eimejera.

Kuiade Eimejera.

Aroedugo Bakororo.

Bure kia – Aiadugodoge Eimejera.

Enogwa iemaro – Ipareceba Bakororo.

Bure kia – Okoge Bakororo.

Cibaio Bakororo.

Ukuie kudugodu – Koedugo Bakororo.

Akiri uredudu – Bokuojeba Bakororo.

Uwaiga iturodo - Iwadudu Bakororo.

Ako utugodu – Uwoio Bakororo.

Tamigiare Bakororo.

Muguio Bokodori Eimejera.

Tuwagowu Bakororo.

Etoiaga iemaro – Baeiari Bakororo.

Bure kia – Okogecoio Bakororo.

Enogwa iemaro – Akarubo Bakorororodo.

- Cibae Ikare.

Ukuodu jiroka nono – Kidorewu Eimejera.

Kudu iemaro – Iwarare Eimejera.

Cibae etaro – Okoge Bakororo.

Jorudu kiogo – Arogia Bakorororodo.

Etoiaga atugodoka – Aroia Bakororo.

Pogogarewu Bakororo.

Koge Kuogorewu Bakororo.

Ako utugodo – Muguio Bakororo.

Aiaga awaduna – Magurerewu Bakororo.

- Iparebo Bakorororodo.

Akiri waratuio – Okoge Awuruio.

Ema tamorido – Baeiari Bakororo.

Utugoio Eimejera.

Kogedugo Bakorororodo.

Etore ikudodu – Koenawu Bakororo.

Tugokia Bakororo.

Ipare Eimejeraropdo.

Porirewu Bakororo.

Bokodoribaru Bakororo. 