
Ia imedu rugodure adugoji. 
Nowu iuga akore tumeru iore tagu arigao roguie mitotu je pudabo. 
Aí tumeruie rugadu tuwaiga rogu tabo. Nono ca adugo je paduie cai pudae. 
Taiwoie ji, uie to birikido pudui. 
Tagoie hã. Boekorire ai, boe korire i jamedu. 
Nono tuie tudugo onado ji. 
Nono nowu adugoie taredo pudabo rugadu. 
Uie taredo mato pudae rugadu tu woe tao biri keje. 
Nono tuie taredo tugujebiji uie tuginegido jo nowu tao biri tabo mato tuie ka. 
Tuie tugerado mo keje, tagoie, kajao. Are aro mado i, ma imi jamedu. 
Adurure, idurure jamedu. Nono ca tuie... Uie toradaino tubiji jamedu. 
Koduie mato pudabo, tuie tugera reko cai nowu taobiri ji assim. 
Aí ca tagoie ca mato. Nono koduie pudae pugeje tuie nowu tuwaiga jodo moto. 
Hã nonoie ca akogoduie. Tagoie hááá. Bope nure aki, marebe nure aki. 
Aduwagodumode kajao. 
Akaidure awo iwido, mare imode awido jamedu. 
Nono uie tudaru tubiji. 
Nono tuie tudugo anado ji, aí tugidogoduie ji rugadu. Orebaruto ca tugidogoduie pugeje, tuie bito rugadu. 
Are aro mado i. Bope nure aki. Marebe nure aki. 
Taiwoie ji tu. 
Ah nowu taora kuie rugadu. Nono tuduie piji. Taregoduie bato. 
Aí ca boedoge eie tudo pui, nuba boere, nuba boere. 
Adugo re ro oino i. Tarego bagai. 
Aí ca nowu ipare eregoduie nowu adugo bagai. 
Egoie: - padure toro na? 
Tagoie padu toro. 
Ca nowu areme eie tudo pui awu jorubo boe tabo. Awu ime. 
Eie taora kabi, eie nowu jorubo kuru boe bu. 
Que aino karega brae erore jorubo kuru tabo boe ji. 
Jorubo kuru era do mato mesmo. Aí eie taora kabi. 
Eie nowu kuru bu taora keje. Eie taora pemegado, eie aroia opodo tabo. 
Aí eregoduie nowu adugo bagai. 
Ca etaregoduie rugadu. Aí etaregoduie ca ere, nowu bicho reko toro, acho que é baiado. 
Não sei onde que é toro ia bai toro. Aí ca ikare lembra nuba erore ji. 
Aí ca akore ainoure dukodi itao birire aino. 
Então meartorure que esse daí não é assim. 
Ia história karega foi acontecido né com o velho que ire lembra assim, mal e mal ji. 
