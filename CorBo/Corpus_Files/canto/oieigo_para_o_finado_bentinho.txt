Oieigo jetuiaga. Bokodoriware iga oieigo wararere taagaruia mamuiawuge etoduia Arigao Bororo oiadowu padarogwarewu aiadugodoge eiga jaruru remoduia ako umuguio cegimejera bopaguduia MERIRI BAKORORO tuiagajejewu okwabijire. Oieigo jetuiaga. 

Na kana kaina mato. Akiarega akagaru utogewu Baeiari Bakororo cewogodori kuogorewu jeragudu paduiagu ekumodurewu bopaguduia UKIGAIO BAKORORO akonaia toiogire. Na kana kaina mato. 

Na podoje tugu je toro. Ecewu bataruduia Aroe Ewororo jaiowejewu tabarigogo ukigarewu oiaga urugu paduiagu turemoduio bopaguduia BUTURORI BAKORORO apodoje okwa bukorire. Na podoje tugu je toro. 

Ekorira ako butui mato. Cemorijewu uruberirewu bopaguduia Kuidori Bakororo tuwoie cewu Iturabo tadawuge edugo aregodudo tarege BOKUOJEBA BAKORORO ceigoia turugudodu okwabijire. Ekorira ako butui mato. 

Ema taiagoia uiroga pureuwore. Mariguruborewu bopaguduia Utoboga Bakororo aiagoia uiroga evewu Ecera Bororo bukejewuge eimejera atogewu ARUA BAKORORO jakoia reuwore. 
Ema taiagoia uiroga pureuwore. 

Awuiarega turugodu rekoducedo. Iwaia padugajewu uruberirewu bopaguduia Kugoe Eimejera tuwoie turugodu rekoducedo toge ewidoduia tudugo poia MERI Rutuia uia jetugae. Awuiarega turugodu rekoducedo. 

Ema tabariwa aio pado ui roga pureuwore. Meririarewu bopaguduia Kaiadowu Bakororo apariwa aio pado uiroga ecewu Kudoru Bororo bukejewuge eimejera atogewu OWOIO BAKORORO upariwa aio pado ureuwore. Ema tabariwa aio pado ui roga pureuwore. 

Rukomagadoge tagire nono. Rukomagadoge tagiarega tare are aku Ipareceba Bakororo ekiga padarogwarewu akaru rekoducedo rukomagadoge tamuguia BARU BARU uia jetugae... Rukomagadoge tagire nono. 

Meriri ruguda akije toro. Meriri ruguda bopaguduia Aruguje Eimejera akije toro akuoduia akudawu bóia bukorire. Meriri ruguda akije toro. 

Bure kia birigodu rekoduiagu. Akare ikimamomo Buturoe Eimejera bure kia birigodu rekoduiagu Turegoduia tuwororo okwabijire. Bure kia birigodu rekoduiagu. 

Are inagu ere wakawuio. Okwagujorewu bopaguduia Itoborerewu Bakororo emareroka uporai aturuwarewu okwa akiri uredudu iabadodu umugure tuwororo paru bukorire. Utugarece tuiorudu aio butudo pu... 

Akare irokace. Ewaduiewu Iturabo Meririadowu akare ikimamomo Arowe Bokodori ekera ekumodudoka bopaguduia KUDORARE BAKORORO akije toro akuie jurerewu etadugododu tabo kaiworo paru bukorire kaiworo arece tugumaka taboiroga. Kaiworo arece tugumaka tabowu... 

Awuiarega iabado okwawugeje. Aturuwarewu bopagudia Kuidobo Bakororo tuwoie tuworoio padarogwarewu jorigiare etoiaga atugo iabado toiaga betowoia okwawugeje tumana eigoia reruio jemagudu parugajeje. Awuiarega iabado okwawugeje. 

Kuogodoka akije toro. Kuogodoka are aku Okogere Bakororo akije toro. Maidoduia aewere okwawugeje. Kuogodoka akije toro. 

Egowainotu paduregaje. Aredo Meriri Bakorororodo egowainotu paduregaje tuuorudu oiguduia tagiri tororewu oia bukejewu tuguie jurerewu etadugo aregodurewu aruduia awugeje. Egowainotu paduregaje. 

Jurudu ekumodurewu akire nono. Jurudu ekumodurewu bopaguduia CIBAIU KUOGOREU akire nono akiarega akagaru metuiagu atugarege eigoia reruio jemagudu parugajeje. 

Aio batodu kaina mato. Aredo Kujibo Eimejerarodo eigerere tugurugugoe eceratu padudore tarowewuio aiadugodoge eimejera aiobatodu okwawugeje. Aio batodu kaina mato. 

Inowu arowe tawuduia Itobore pijina mato. Inowu arowe tawuduia Itobore jaiowejewu taguie Meriri Kudu paduiagu taregoduia tawororo okwawugeje. Inowu arowe tawuduia Itobore pijina mato. 

Akagurudoce uwakururere. Taguie Bokodori ekera ekumodu tabowu okwaguiorewu bopaguduia Rekogodu Bakororo akagurudoce akare BORO BAKORORO akururere tawure akuruia tawabo aciria kiadodu okwawugeje. Akagarudoce uwakururere. 

Etoro ikudodu paduregaje. Bopaguduia PUDUGARE BAKORORO ecebacewu etoro ikudodu paduregaje aroe turedoduia tuwororo uia jetugae. Etoro ikudodu paduregaje. 

Utugarece ewainodu jeturegaje. Mamuiawu Arigao Eiagiri kuogorewu okwa bukejewu Cibae Etaro oiaga urugu oiadowu padarogwarewu etoiaga atugo are cimejera BAKAGOE EIMEJERA akadugo aroduia awugeje. Utugarece ewainodu jeturegaje. 

Aparigogo jorigiare. Etoiaga atugo ameriri okwa pado uiroga akare AROGIA BAKORORO uparigogo jorigiare etoiaga atugo umeriri okwa pado ureuwore. Ema ecerae tamoi. 

Oieigo jetuiaga. Bokodoriware iga oieigo wararere taagaruia batarudo umuguia iroiarewu kuje eiegiri uredudu remoduia kuogorewu cegimejera bopaguduia ATURUA BAKORORO tuiagajejewu okwabijire. Oieigo jetuiaga. 

Na podoje tugu je toro. Cewu bataruduia taboguru jaiowejewu tameriworo rukoreuge etoiaga urugu paduiagu turemoduia bopaguduia KAWORUIO BAKORORO apodoje okwa bukorire. Na podoje tugu je toro. 

Ema tawiria uiroga pureuwore. Kuogorewu bopaguduia Cibaiu Bakororo awiria uiroga ecewu Arigao Bororo bukejewuge eimejera atogewu AIJEIARI BAKORORO biria reuwore. Ema tawiria uiroga pureuwore. 

Mamareuge tagire nono. Mamareuge tagiarega tare areako BOIARE BAKORORO awaiga aio kuogorewu akaru rekoducedo Mamareuge tamuguia Iturabo uia jetugae. Mamareuge tagire nono. 

Akiguia urugudo akije toro. Akiguia urugudo bopaguduia KAIDAGARE BAKORORO akije toro bokuoduia akudawu bóia bukorire. Akiguia urugudo akije toro. 

Bure kia birigodu rekoduiagu. Akare ikimamomo BAKUGUMOE EIMEJERA bure kia birigodu rekoduiagu aroe turegoduia tuwororo okwabijire. Bure kia birigodu rekoduiagu. 

Enogwa iemaro paduregaje. Uiedaga Aijoio Bakororo enogwa iemaro paduregaje tuiorudu iogoduia tadugo padarogwarewu oia bukejewu tubiadawu CIBAE ETAO urugu aregodurewu aruduia awugeje. Enogwa ienaro paduregaje. 

Bure kia birigodu rekoduiagu. Akare ikimamomo BAKUGUMOE EIMEJERA bure kia birigodu rekodiagu aroe turegoduia tuwororo okwabijire. Bure kia birgodu rekoduiagu. 

Koemama ikudodu paduregaje. Bopaguduia Kaiwo Bakororo ecebacewu koemama ikudodu paduregaje aroe turedoduia Bakororo uia jetugae. Koemama ikudodu paduregaje. 

Ukuie kudugodu puduigaje. Towo awogodori padugaiewu uruberirewu bopaguduia PAIWO BAKORORO ukuie kudugodu paduigaje aroe turedoduia tuwororo uia jetugae. Ukuie kudugodu paduigaje. 

Akiri redudu muguiagu. Uiedaga Aroia Bakororo ecebacewu akiri redudu muguiagu aroe tturedoduia toiogwaio owotogajeje. Akiri redudu muguiagu. 

Uwaiga itorodu muguiagu. Uruberirewu are aku KOGE BAKORORO uwaiga itorodu muguiagu toge ewidoduia Iturabo uia jetugae. Uwaiga itorodu muguiagu. 

Ako utugodu muguiagu. Uiedaga IPAREBO BAKORORO ako utugodo muguiagu tuiorudu iogoduio cimo kuje eiegiri uredudu okwa bukejewu cenaia kajejewu padarogwarewu jorigiare etoiaga atugo aregodurewu aruduia awugeje. Ako utugodo muguiagui. 

Unowagoro awaduna aregodu onatogire. Aredo TAMIGIARE BAKORORORODO eigerere tarowewuio arowe aijoio unowagoro awaduna aregodu onatogire rekoduia tuwororo okwabijire. Unowagora awaduna aregodu onatogire. 

Ieraro makudu wararere utugarece eta. Bopaguduia Aedowu Bakororo aieraro aiduia emeriworo rukoreuge etoiaga urugu magudu bararere tugarece eta. Ieraro makudu wararere utugarece eta. 

Aioreruna Aijioji toro. Bopaguduia Tuwagowu Bakororo cebarigogo aturuwarewu okwa akiri uredudu aioreruna ekumodurewu bopaguduia AEDOWARE BAKORORO aioji toro aremoduia aiogwaio okwa. Aioreruna uwaioji toro. 

Etoiaga iemaro paduregaje. Uiedaga Butore Bakororo ecebacewu etoiaga iemaro paduregaje aroe turedoduia taboguru uia jetugae. Etoiaga iemaro paduregaje. 

Bure kia birigodu rekoduiagu. Akare ikimamomo KARAUIO EIMEJERA bure kia birigodu rekoduiagu aroe turegoduia tuwororo okwabijire. Bure kia birigodu rekoduiagu. 

Enogwa iemaro paduregaje. Aredo Arogia Bakorororodo eigerere uarowewuio Okoge Cibaiaripudabowu bopaguduia IPARE EKURAU BAKORORO aregoduia awugeje. Enogwa iemaro paduregaje. 

Ukuwodu jiroka nono. Ukuwodu are aku OKOGE IROGODUIO ukudawu bureroka okwa akiridodu padure Padarobo owotogajeje. Ukudawu jiroka nono. 

Kudu iemaro paduregaje. Akare ikimamomo Tubore Eimejera kudu iemaro paduregaje, aroe turedoduia tuiogwaio otogajeje, Ukuwodu jiroka nono. 

Cibae etaro urugudo akije toro. Cibae Etaro urugudo bopaguduioa KUOGOREU BAKORORO akije toro bokuoduia akudawu bóia bukorire. Cibae Etaro urugudo akije toro. 

Jorudu kiogo umuguiagu. Aredo Buturori Bakorororodo jorudu kiogo umuguiagu tagirido dutabo AROE BAKORORO pudabowu uparigogo urugudodu parugajeje. Jorudu kiogo umuguiagu. /

Etoiaga atugodoka akije toro. Etoiaga atugodoka akare IPARECEBA BAKORORO uworoio padarogwarewu jerigiare etoiaga atugodoka ikuie Poboia ekumodu bopaguduia ITOBORE KUDAGABO akije toro maidoduia aewere okwabugeje. Etoiaga atugodo akije toro. 

Uwogosori jeragudu paduigaje. Bopaguduia NONOGWARE BAKORORO uwogodori jeragudu paduigaje tuigoia cimo kuje eiegiri uredudu rerudodu tabo aroe tuwororo parugajeje. Uwugodori jeragudu paduigaje. 

Ako utugodo umuguiagu. Uiedaga TOROWARI BAKORORO ako utugodo umuguiagu tugoia tuworoio padarogwarewu Jorigiari etoiaga atugo rerudodu tabo aroe tuwororo okwabijire. Ako utugodu muguiagu. 

Oiaga awaduna aregodu onatogire. Aredo Boiare Bakorororodo eigerere tarowewuio Kuwarare Eimejera pudabowu bopaguduia Aturuwa Ikare Bakororo oiaga awaduna aregodu ona togire rekoduia tuwororo okwabijire. Oiaga awaduna aregodu ona togire. 

Akiri waratuie tagire nono. Akiri waratuie tagiarega. Tare areaku OKOGE URUKUIO enawuia kuogorewu akaru rekoducedo akiri waratuie tamuguia Taroiabo uia jetugae. Akiri waratuie tagire nono. 

Ema tamarido bureroka pureuwore. Akaruio bopaguduia KURUGUGOE EIMEJERA ema tamarido bureroka pureuwore tagiga oiagadodu padure taiogwaio otogajeje. Ema tamarido bureoka pureuwore. 

Uparigogo okwagujo umuguiagu. Akare ikimamomo UTUGOIO EIMEJERA uparigogo okwagujo umuguiagu rerugoduia tuwororo okwabijire. Uparigogo okwagujo umuguiagu. /

Akowainotu umuguiagu. Aredo Aruguje Eimejerarodo akowainotu umuguiagu tuiorudu ioguduia tuwiria ekuio oia bukejewu tuguie Bokodori ekera ekumodu aregodurewu aruduia awugeje. 
Akowainotu umuguiagu. 

Upodoje tugu je toro. Bokuoduia arirewu oiaga urugu paduiagu atugoia bopaguduia OKOGEREU BAKORORO upodoje okwa bukorire. Upodoje tugu je toro. 

Atugododu jaeiarega. Aredo Kuogori Bakorororodo eigerere tumerijewu tarowewuio Okoge Cibaiari bopaguduia TUOPA BAKORORO atugododu bureradore bokuoduia tugudawu boia bukorire... Atugododu jaeiarega. 

Tagi kamace akaru tugu je toro. Aroduio rukomagaio tawidoduia tabaguduia bopagudia TORIBUGU BOKORORO ewoiga aio kuogorewu akaru rekoducedo akuie eruduia Aturua Bororo aio jetugae. Tagi kamace akaru tugu je toro. 