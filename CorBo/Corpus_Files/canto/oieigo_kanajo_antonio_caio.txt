Oieigo jetuiaga Bokodoriware iga Oieigo wararere taagaruia padarogwarewu aiadugodoge eiga jaruru rerudodu aturuwarewu ako.
Umuguio cegimejera bopaguduia MARIDO BAKORORO tuiagajejewu onawuio okwabijire. 
Oieigo jetuiaga! 

Na kana kaina mato Akiarega akagaru otogewu BAEIARI BAKORORO cewogodori kuogorewu jeradudu paduiagu ekumodurewu JAKOMEA BAKORORO AKONAIA OTOIOGIRE.! 

Na podoje tuguje toro ecewu bataruduia aroe ewororo jaiobejewu tabarigogo iroiarewu okwa akiri redudu puduiagu turemoduia bopaguduia OKOGE COIO BAKORORO apodojee okwa bukorire. 
Na podoje tuguje toro. 

Ekorira ako butuie mato cemorijewu uruberirewu bopaguduia KUIADE EIMEJERA tuwoie ecewu iturabo tadawuge edugo aregodudo tarege KOGECOIO BAKORORO ceigoia turugudodu okwabijire. 
Ekorira ako butuie mato! 

Ema taiagoia uiroga pureuwore Mariguruborewu bopaguduia utugoio eimejera aiagoia uiroga ecewu BUTORUBO BORORO bukejewuge eimejera atogewu BOKUOJEBA BAKORORO jakoia ureuwore. 
Ema taiagoia uiroga pureuwore! 

Awuiarega turugodu rekoducedo Iwoia padugaiewu uruberirewu bopaguduia KIDOREU EIMEJERA tuwoie turugodu rekoducedo tooge ewidoduia tudugo paia meri rutu uia jetugae. 
Awuiarega turugodu rekoducedo! 

Ema tabariwa aiopado uiroga preuwore meririarewu bopaguduia IWAGUDU BAKORORO apariwa aio pado uiroga ecewu Ecera Bororo bukejewuge eimejera atogewu KOGE BAKORORO upariwa aio pado ureuwore. 
Ema tabariwa aiopado uiroga pureuwore! 

Rukomagadoge tagire nono Rukomagadoge tagiarega tare areaku AROE BAKORORO ekiga padarogwarewu akaru rekoducedo rukomagadoge tamuguia Barubaru uia jetugae. 
Rukomagadoge tagire nono! 

Meriri urugudu akije toro Meriri urugudo utaboiarewu bopaguduia OKOGE ARARUIO akije toro akuwoduia akudawu baia bukorire. 
Meriri urugudo akije toro! 

Burekia birigodu rekoduiagu Akare ikimamomo KUWARARE EIMEJERA burekia birigodu rekoduiagu turegoduia tuwororo okwabijire. 
Burekia birigodu rekoduiagu! 

Are inagu erewakawuio Mariguruborewu bopaguduia AIADUGODDOGE EIMEJERA emareroka uworoio padarogwarewu jerigiare etoiaga iabadodu umugure tuwororo paru buko. 
Utugarece tuiorud! 
Aio butudo pu! 

Akare irokace Jewaduiewo iturabo meririadowu akare ikimamomo AROWE BOKODORE ekera ekumodudoka Jurerewu Bakororo akije jurerewu etadugododu tabo kaiworo paru bukorire. 
Kaiworo arece tugomaka taboi! 

Awuiarega aiabado okwawugeje Aturuarewu bopaguduia WARINOGO BAKORORO tuwoie tuworoio padarogwarewu jorigiare etoiaga atugo iabado toiaga tunanae eigoia reruio jemagudu parugajeje. 
Awuiarega iabado okwawugeje! 

Kuogodoka akije toro Kuogodoka areaku KOGE URUKUIO akije toro maidoduia aiewere okwawugeje. 
Kuogodoka akije toro! 

Egowainotu paduregaje Aredo JAKOMEA BAKORORODO egowainotu padure gaje tuiorudu iogoduia tagiri to rorewu oia bukejewu tuguie jurerewu etadugo aregodurewu aruduia awugeje. 
Egowainotu paduregaje! 

Jorudu ekumodurewu akire nono Jorudu ekumodurewu bopaguduia MERIGUIO BAKORORO akire nono akiarega akagaru metuiagu atugarege eigoia reruio jemagudu parugajeje. 
Jorudu ekumodurewu akire nono! 

Aio padodu kaina mato Aredo KUJIBO EIMEJERARODO eigerer tuguruguga ecerato padudore tarowewuio Aiadugodoge Eimejera aio batodu okwawugee. 
Aio padodu kaina mato! 

Inowu arowe tawuduia Itobore pijina mato Inowu arowe tawuduia Itobore jaiowejewu ttaguie ukigaio meririkudu paduiagu taregoduia tawroro okwawugeje. 
Inowu arowe tawuduia Itobore pijina mato! 

Akagurudoce uwakururere.
Tuguie Bakororo ekera ekumodu tabowu utaboiarewu bopaguduia Orowaribo Bakororo akagurudoce akare Enogujeba Bakororo akururere tawure akaruia tawabo acirio kiadodu okwawugeje. 
Akagurudoce uwakururere. 

Etooro ikudodu paduregaje.
Bopagudui wodude Eimejera ecebacewuetooro ikudodu paduregaje Arowe turododuia tuwororo uia jetugae. 
Etooro ikudodu paduregaje. 

Utugarece ewainotu jeturegaje.
Mamuiawu padarogwarewu jorigiare etoiaga atugo are cimejera Metugoio Bakororeo akadugo aroduia awugeje. 
Utugarece ewainotu jetureaje. 

Aparigogo jorigiare.
Etoiaga atugo ameriri okwapado uiroga akare Baiporo Bakororo uparigogo jorigiare etoiaga atugo umeriri okwapado ureuwore. 
Ema ecerae tamoi. 

Oieigo jetuiaga.
Bokodoriware iga Oieigo wararere taagaruia mamuiawuge eiaruru umuguia iragirirewu kurugugwe engwa akiri uredudu rerudodu kuogorewu cegimejera bopaguduia Marido Bakorororodo tuiagajejewu okwabijire. 
Oieigo jetuiaga. 

Napodoje tuguje toro.
Cewu bataruduia taboguru jaiowejewu tameriworo rukoreuge etoiaga urugu paduiagu turemoduia bopaguduia Marido Kaworuio Bakorororodo apodoce okwa bukorire. 
Napodoce tuguje toro. 

Ema tawiria uiroga pureuwore kuogorewu bopaguduia Adugo Edu Bakororo awiria uiroga ecewu Ecera Bororo bukejewuge eimejera atogewu Arua Bakororo biria ureuwore. 
Ema tawiria uiroga pureuwore. 

Mamareuge tagire nono.
Mamareuge tagiarega tare areaku Kieceba Bakororo ewaiga aio kuogorewu akarau rekoducedo mamareuge tamuguia iturabo uia jetugae. 
Mamareuge tagie nono. 

Akiguia urugudo akije toro.
Akiguia urugudo bopaguduia Tugo Eimejera akije toro bopaguduia akudawu baia bukorire. 
Akiguia urugudo akije toro. 

Bure kia birigodu rekoduiagu.
Akare ikimamomo Nabure Eimejera bure kia birigodu rekoduiagu arowe turegoduia tuwororo okwabijire. 
Bure kia birigodu rekoduiagu. 

Enogwa iemaro paduregaje.
Uiedoga Aropwe Bakororo enogwa iemaro paduregaje tuiorudu iogoduia tadugo padarogwarewu oia bukejewu tuwiadawu cibae etao urugu aregodurewu aruduia awugeje. 
Enogwa iemaro paduregaje. 

Bure kia birigodu rekoduiagu.
Akare ikimamomo Bakugumoe Eimejera bure kia birigodu rekoduiagu arowe turegoduia tuwororo okwabijire. 
Bure kia birigodu rekoduiagu. 

Koemama ikudodu paduregaje.
Bopaguduia Kudorowuio Bakororo ecebacewu koemama ikudodu paduregaje aroe turedoduia Bakororo uia jetugae. 
Koemama ikudodu paduregaji. 

Ukuie kudugodu paduigaje.
Towo awogodori padugaiewu uruberirewu bopaguduia Eibajiwu Bakororo ukuie kudugodu padugaje, aroe turedoduia tuwororo uia jeuugae. 
Ukuie kudugodu paduigaje. 

Akiri redudu muguiagu.
Uiedaga Aroeceba Bakororo ecebacewu akiri redudu muguiagu aroe turododuia tuiogwaio pwotogajeje. 
Akiri redudu muguiagu. 

Uwaiga itorodo muguiagu.
Uruberirewu areaku cibaeceba Bakororo uwaiga itorodo muguiagu tooge ewidoduia Iturabo uia jetugae. 
Uwaiga itorodo muguiagu. 

Ako utugodu muguiagu.
Uiedaga Iparebo Bakororo ako utugodu muguiagu tuiorudu iogoduia cimo kuje eiegiri uredudu okwa bukejewu padarogwarewu jorigiare etoiaga atugo aregodsurewu aruduia awugeje. 
Ako utugodu muguiagu. 

Unowaqoro awaduna aregodu ona togire.
Aredo Tamigiare Bakorororodo eigerere tarowewuio Arowe Aijoio unowagoro awaduna aregodu ona togire rekoduia tuwororo okwabijire. 
Unowagoro awaduna aregodu ona togire. 

Ieraro makudu wararere tugarece eta.
Bopaguduia Bororo Kaewu Bakororo aieraro aiduia eimamomo eworoio padarogwarewu jorigiare etoiaga atugo okwa akiri makudu wararere tugarece eta. 
Iararo makudu wararere tugarece eta. 

Aioreruna aiojitoro.
Bopaguduia Atuiere Bakororo cebarigogo aturuwarewu okwa akiri uredudu aioreruna ekumodurewu Juredoduia Bakororo aiojitoro aremoduna oioguaio okwa. 
Aioreruna aiojitoro. 

Enogwa iemaro paduregaje.
Aredo Arua Bakorororodo enogwa iemaro paduregaje tuiorudu iogoduia tarowewuio Okoge Urukuio pudabowu bopaguduia Jakomea Akiri Bakororo aregoduia awugeje. 
Enogwa iemaro paduregaje.

Ukuwodu jiroka nono.
Areaku Boro Bakororo ukuwodu bureroka okwa akiridodu padure padarobo owotogajeje. 
Ukuwodu jiroka nono. 

Kudu iemaro paduregaje.
Akare ikimamomo Tubore Eimejera kudu iemaro paduregaje. 
Arowe turododuia tuiogwaio owotogajeje. 
Kudu iemaro paduregaje. 

Cibae etaro urugudo akije toro.
Cibae etaro urugudo bopaguduia Warinogo Bakororo akije toro bukuoduia akudawu baia bukorire. 
Cibae etaro urugudo akije toro. 

Uwudore kiagodu butuie mato.
Akare ikimamomo Kurugugue Eimejera uwudore kiagodu butuie mato. 
Arowe turododuia tunowagoro jeragududodu okwabijire. 
Uwudore kiagodu butuie mato. 

Burekia birigodu rekoduiagu.
Akare ikimamomo Parabara Eimejera burekia birigodu rekoduiagu arowe turegoduia tuwororo okwabijire. 
Burekia birigodu rekoduiagu. 

Tarududoce roije toro.
Aredo Baeiari Bakorororodo tarududoce tagarowewuio Buturoe Eimejera pudabowu bopaguduia Jamomea Akiriare Bkororo roije toro rerugoduia tuwororo okwabijire. 
Tarududoce roije toro. 

Burekia birigodu rekoduiagu.
Akare ikimamomo Bokodori coio burekia birigodu rekoduiagu arowe turegoduia tuwororo okwabijire. 
Bure kia birigodu rekoduiagu. 

Ena uparigogo urugu jetu awadudo aregodu ona togire.
Aredo cibae Eimejerarodo ena tarowewuio Koge Eimejera pudabowu bopaguduia Jakomea Awuru Bakororo uparigogo urugu jeto awadudo aregodu ona togire rekoduia tuwororo okwabijire. 
Ena uparigogo urugu jeto awadudo aregodu ona togire. 

Burekia birigodu rekoduiagu.
Akare ikimamomo Bokodore Eimejera burekia birigodu rekoduiagu aroe turegoduia tuwororo okwabijire. 
Burekia birigogodu rekoduiagu. 

Etoiaga iemaro paduregaje.
Uiedaga Ukigaio Bakororo ecebacewu etoiaga iemaro paduregaje, aroe turedoduia taboguru uia jetugae. 
Etoiaga iemaro paduregaje. 

Etoiaga atugodoka akije toro.
Etoiaga atugodoka akare Buturoagiri Bakororo ekenoia kajejewu padarogwarewu jorigiare etoiaga atugodoka ikuie poboia ekumodu bopaguduia Panabugu Bakororo akije toro, koia cimo kuje eiegiri rerudodu parugajeje. 
Etoiaga atugodoka akije toro. 

Jorudu kiogo umuguiagu.
Aredo Tugoagiri Bakorororodo jorudu kiogo muguiagu tagiridodu tabo Aroe Bakororo pudabowu uparigogo urugudodu parugajeje. 
Jorudu kiogo muguiagu. 

Akiri waratuie tagire nono.
Akiri waratuie tagiarega tare areaku Kuwororo Eimejera enawuia kuogorewu akaru rekoducedo akiri waratuie tamuguia Tariabo uia jetugae. 
Akiri waratuie tagire nono. 

Akiri redudu muguiagu.
Aredo Mano Bakorororodo akiri redudu muguiagu, tuirudu iogoduia tarowewuio Arowe Aijoio pudabowu aregoduia awugeje. 
Akiri redudu muguiagu.

Uwogodori jeragudu butuie mato.
Bopaguduia Kogebowu Bakororo uwogodori jeragudu butuie mato tuigoia cimo kuje eiegiri redudodu tabo arowe tuwororo parugajeje. 
Uwogodori jeragudu butuie mato.

Ema tamarido bureroka pureuwore.
Akaruio bopaguduia BapeioUtugoio Eimewjera ema tamarido bureroka pureuwore tagiga oiagadodu padure taiogwaio owotogajeje. 
Ema tamarido bureroka pureuwore. 

Etaro ikudodu paduregaje.
Bopaguduia Jakaduio Eimejera ecebacewu etaro ikudodu paduregaje aroe turododuia Kugarubo uia jetugae. 
Etaro ikudodu paduregaje. 

Akowainotu muguiagu.
Aredo Jakomea Uruguio Bakorororodo akowainotu muguiagu tuiorudu iogoduia tuwiria Ekuio oia bukejewu tuguie Bokodore ekenawu urugu aregodurewu aruduia awugeje. 
Akowainotu muguiagu. 

Uparigogo okwagujo muguiagu.
Akare ikimamomo Utugoio Eimejera uparigogo okwagujo muguiagu rekoduia tuwororo okwabijire. 
Uparigogo okwagujo muguiagu. 

Upodoje tuguje toro.
Bokuoduia arirewu oiaga urugu paduiagu atugoia bopaguduia Itoga Aiare Bakororo apodoje okwa bukorire. 
Upodoje tuguje toro. 

Atugododu jaeiarega.
Aredo Kuogori Bakorororodo eigerere tumorijewu tarowewuio Koge Eimejera bopaguduia Aiadugodoge Eimejera atugododu bureradore bukuoduia tugudawu baia bukorire. 
Atugododu jaeiarega. 

Tagi kamace akaru tuguje toro.
Aroduio rukomagaio tawidoduia tabaguduia bopaguduia Butore Bakororo ewaiga aio kuogorewu akaru rekoducedo akuie eruduia Arigao Bororo aio jetugae. 
Tagi kamace akaru tuguje toro. 

Oieigo jetuiaga Bokodoriware iga Oieigo wararere taagaruia padarogwarewu aiadugodoge eiga jaruru rerudodu aturuwarewu ako.
Umuguio cegimejera bopaguduia MARIDO BAKORORO tuiagajejewu onawuio okwabijire. 
Oieigo jetuiaga! 

Na kana kaina mato Akiarega akagaru otogewu BAIARI BAKORORO cewogodori kuogorewu jeredudu aduiagu ekumodurewu JAKOMEA BAKORORO AKONAIA OTOGIRE. 
Na podoje tuguje toro! 

Ekorira ako butuie mato cemorijewu uruberirewu bopaguduia KUIADE EIMEJERA tuwoie ecewu iturabo tadawuge edugo aregodudo tarege KOGE√ÉIO BAKORORO ceigoia turugudodu okwabijire. 
Ekorira ako butuie mato! 

Ema taiagoia uiroga pureuwore Mariguruborewu bopaguduia utugoio eimejera aiagoia uiroga ecewu BUTORUBO BORORO bukejewuge eimejera atogewu BOKUOJEBA BAKORORO jakoia ureuwore. 
Ema taiagoia uiroga pureuwore! 

Awuiarega turugodu rekoducedo Iwoia padugaiewu uruberirewu bopaguduia KIDOREU EIMEJERA tuwoie turugodu rekoducedo tooge ewidoduia tudugo paia meri rutu uia jetugae. 
Awuiarega turugodu rekoducedo! 

Ema tabariwa aiopado uiroga preuwore meririarewu bopaguduia IWAGUDU BAKORORO apariwa aio pado uiroga ecewu Ecera Bororo bukejewuge eimejera atogewu KOGE BAKORORO upariwa aio pado ureuwore. 
Ema tabariwa aiopado uiroga pureuwore! 

Rukomagadoge tagire nono Rukomagadoge tagiarega tare areaku AROE BAKORORO ekiga padarogwarewu akaru rekoducedo rukomagadoge tamuguia Barubaru uia jetugae. 
Rukomagadoge tagire nono! 

Meriri urugudu akije toro Meriri urugudo utaboiarewu bopaguduia OKOGE ARARUIO akije toro akuwoduia akudawu baia bukorire. 
Meriri urugudo akije toro! 

Burekia birigodu rekoduiagu Akare ikimamomo KUWARARE EIMEJERA burekia birigodu rekoduiagu turegoduia tuwororo okwabijire. 
Burekia birigodu rekoduiagu! 

Are inagu erewakawuio Mariguruborewu bopaguduia AIADUGODDOGE EIMEJERA emareroka uworoio padarogwarewu jerigiare etoiaga iabadodu umugure tuwororo paru buko. 
Utugarece tuiorud! 
Aio butudo pu! 

Akare irokace Jewaduiewo iturabo meririadowu akare ikimamomo AROWE BOKODORE ekera ekumodudoka Jurerewu Bakororo akije jurerewu etadugododu tabo kaiworo paru bukorire. 
Kaiworo arece tugomaka taboi! 

Awuiarega aiabado okwawugeje Aturuarewu bopaguduia WARINOGO BAKORORO tuwoie tuworoio padarogwarewu jorigiare etoiaga atugo iabado toiaga tunanae eigoia reruio jemagudu parugajeje. 
Awuiarega iabado okwawugeje! 

Kuogodoka akije toro Kuogodoka areaku KOGE URUKUIO akije toro maidoduia aiewere okwawugeje. 
Kuogodoka akije toro! 

Egowainotu paduregaje Aredo JAKOMEA BAKORORODO egowainotu padure gaje tuiorudu iogoduia tagiri to rorewu oia bukejewu tuguie jurerewu etadugo aregodurewu aruduia awugeje. 
Egowainotu paduregaje! 

Jorudu ekumodurewu akire nono Jorudu ekumodurewu bopaguduia MERIGUIO BAKORORO akire nono akiarega akagaru metuiagu atugarege eigoia reruio jemagudu parugajeje. 
Jorudu ekumodurewu akire nono! 

Aio padodu kaina mato Aredo KUJIBO EIMEJERARODO eigerer tuguruguga ecerato padudore tarowewuio Aiadugodoge Eimejera aio batodu okwawugee. 
Aio padodu kaina mato! 

Inowu arowe tawuduia Itobore pijina mato Inowu arowe tawuduia Itobore jaiowejewu ttaguie ukigaio meririkudu paduiagu taregoduia tawroro okwawugeje. 
Inowu arowe tawuduia Itobore pijina mato! 

Enogwa iemaro paduregaje.
Aredo Arua Bakorororodo enogwa iemaro paduregaje tuiorudu iogoduia tarowewuio Okoge Urukuio pudabowu bopaguduia Jakomea Akiri Bakororo aregoduia awugeje. 
Enogwa iemaro paduregaje.

Ukuwodu jiroka nono.
Areaku Ewiriga Bakororo ukuwodu bureroka okwa akiridodu padure padarobo owotogajeje. 
Ukuwodu jiroka nono. 

Kudu iemaro paduregaje.
Akare ikimamomo Tubore Eimejera kudu iemaro paduregaje. 
Arowe turododuia tuiogwaio owotogajeje. 
Kudu iemaro paduregaje. 

Cibae etaro urugudu akije toro.
Cibae etaro urugudo bopaguduia Aroiare Bakororo akije toro bukuoduia akudawu baia bukorire. 
Cibae etaro urugudo akije toro. 

Uwudore kiagodu butuie mato.
Akare ikimamomo Kurugugue Eimejera uwudore kiagodu butuie mato. 
Arowe turododuia tunowagoro jeragududodu okwabijire. 
Uwudore kiagodu butuie mato. 

Burekia birigodu rekoduiagu.
Akare ikimamomo Parabara Eimejera burekia birigodu rekoduiagu arowe turegoduia tuwororo okwabijire. 
Burekia birigodu rekoduiagu. 

Tarududoce roije toro.
Aredo Baeiari Bakorororodo tarududoce tagarowewuio Buturoe Eimejera pudabowu bopaguduia Bapeio Utugoio Eimejera roije toro rerugoduia tuwororo okwabijire. 
Tarududoce roije toro. 

Burekia birigodu rekoduiagu.
Akare ikimamomo Bokodori coio burekia birigodu rekoduiagu arowe turegoduia tuwororo okwabijire. 
Bure kia birigodu rekoduiagu. 

Ena uparigogo urugu jetu awadudo aregodu ona togire.
Aredo cibae Eimejerarodo ena tarowewuio Koge Eimejera pudabowu bopaguduia Jakomea Awuru Bakororo uparigogo urugu jeto awadudo aregodu ona togire rekoduia tuwororo okwabijire. 
Ena uparigogo urugu jeto awadudo aregodu ona togire. 

Burekia birigodu rekoduiagu.
Akare ikimamomo Bokodore Eimejera burekia birigodu rekoduiagu aroe turegoduia tuwororo okwabijire. 
Burekia birigogodu rekoduiagu. 

Etoiaga iemaro paduregaje.
Uiedaga Meriri Bakororo ecebacewu etoiaga iemaro paduregaje, aroe turedoduia taboguru uia jetugae. 
Etoiaga iemaro paduregaje. 

Etoiaga atugodoka akije toro.
Etoiaga atugodoka akare Arua Bakororo ekenoia kajejewu padarogwarewu jorigiare etoiaga atugodoka ikuie poboia ekumodu bopaguduia Aiepa Bakororo akije toro, koia cimo kuje eiegiri rerudodu parugajeje. 
Etoiaga atugodoka akije toro. 

Jorudu kiogo muguiagu.
Aredo Jakomea Awuru Bakorororodo jorudu kiogo muguiagu tagiridodu tabo Aroe Bakororo pudabowu uparigogo urugudodu parugajeje. 
Jorudu kiogo muguiagu. 

Akiri waratuie tagire nono.
Akiri waratuie tagiarega tare areaku Kaiaceba Bakororo enawuio kuogorewu akaru rekoducedo akiri waratuie tamuguia Taroiabo uia jetugae. 
Akiri waratuie tagire nono. 

Akiri redudu muguiagu.
Aredo Mano Bakorororodo akiri redudu muguiagu, tuirudu iogoduia tarowewuio Arowe Aijoio pudabowu aregoduia awugeje. 
Akiri redudu muguiagu. 

Uwogodori jeragudu butuie mato.
Bopaguduia Kogebowu Bakororo uwogodori jeragudu butuie mato tuigoia cimo kuje eiegiri redudodu tabo arowe tuwororo parugajeje. 
Uwogodori jeragudu butuie mato. 

Ema tamarido bureroka pureuwore.
Akaruio bopaguduia Aiparabara Bakororo ema tamarido bureroka pureuwore tagiga oiagadodu padure taiogwaio owotogajeje. 
Ema tamarido bureroka pureuwore. 

Etaro ikudodu paduregaje.
Bopaguduia Aroeceba Nowaiare Bakororo ecebacewu etaro ikudodu paduregaje aroe turododuia kugarubo uia jetugae. 
Etaro ikudodu paduregaje. 

Akowainotu muguiagu.
Aredo Jakomea Urukuio Bakorororodo akowainotu muguiagu tuiorudu iogoduia tuwiria ekuio oia bukejewu tuguie Bokodore ekera ekumodu aregodurewu aruduia awugeje. 
Akowainotu muguiagu. 

Uparigogo okwagujo muguiagu.
Akare ikimamomo Utugoio Eimejera uparigogo okwagujo muguiagu rerugoduia tuwororo okwabijire. 
Uparigogo okwagujo muguiagu. 

Upodoje tuguje toro.
Bokuoduia arirewu oiaga urugu paduiagu atugoia bopaguduia Itoga Are Bakororo apodoje okwa bukorire. 
Upodoje tuguje toro. 

Atugododu jaeiarega.
Aredo Boro Bakorororodo eigerere tumorijewu tarowewuio Aiadugodoge Eimejera bopaguduia Adugoedu Bakororo atugododu bureradore bukuoduia tugudawu baia bukorire. 
Atugododu jaeiarega. 

Tagi kamace akaru tuguje toro.
Aroduio rukomagaio tawidoduia tabaguduia bopaguduia Butore Bakororo ewaiga aio kuogorewu akaru rekoducedo akuie eruduia Arigao Bororo aio jetugae. 
Tagikamace akaru tuguje toro. 