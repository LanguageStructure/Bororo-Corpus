
Ca! Torekaridoge etaogeje rojaidodurewu rakojere tumagoi boe butugurewu jitu tabo. Judá, ako petadoge eparudo; are aroiagu jiboe towuje! Maereboe umodukare turemo ako mototo pugeje, jeta kedodure kodi. Paore Israel o boepa, Israel o boepa, pemegado pugeje, ro arodureugere botugodu rugadu okwado dukeje. 

Bakurirewu ure boe eku redowu, ure boe ekiri pagadowu, rorerure boeiwu, jiwo pegamode. Tawiapagado barogo biri todui boe ewiri jidu akoji, kowarudoge ewure egoi turugodu tabo duji, boe eno imaridodoge eiaruruji, mugure kowarudoge ewugejewugei tagu kowarudoge edo taredo pudabo duji; tariga rairewu kurukuruji, meriri otorewu boe peri periji, korireuge emagaguragaji, bireuge emagaguragareuge du jire boe ewure todure duji. Imode boe ekugudae pegarewu butudo taiogi, imode boe ekado tuwiapagado tai, boe eiamedu boe eerduwo boere tai duji. Iordure taiwu rekodumode tabiji, tagoi oino dutabo nínive bakurirewu jeta kedore. Ioguduba okudugodumode? Kaiba utumode tuwudugugoduwo du bogai? 

Cegimejera, jii inoba boere du kejeba inogwamagudu mode ai awiapagai ii dutabo? Jii inoba boere du kejeba inoiogwarimode awogai imagoi awiagai boe erorerui pui duji, akai akera bararedo ii dutabo? Kodiba are iordudo boe ero jetorokareuji? Kodiba awiapagakare boe erorerui pui duji? Iordure boe ero pegai pui duji, boe erorerui pui duji; boe etokire pui, boe erugodure pui. 

Du kodi icare Pao akore oino ii anuiaore jiboe jetu otorogado, atugo bu tori keje ia meriri orewu tabo, boe emagowo ji tuioku tabo. Boe enuiaore jiboe oto padure ia boe keje, makore akedumode boeji, jetodu modukare pudui. Awiapagado bogai amearutoru tabo, aregodu modukare kuri je, kodi karega; aregodumode rugadu; okwa raimodukare. Ro jetorokarewu imedu bimode, mare ro jetororewu jemode tumearutoru koia. 

Ino Aroe Eimejera pemegarewu karega ure aki jii boe oto piji jii oino? 

Boro! Pawidodu moduka. 

Pao Aroe Eimejera, are awu boe eonado tuwo boe eedorodo. Pago Tori, are awu boe eonado tuwo boe etogorido. 

Aki aerduwadodure boe ecebae boeji. Kode, kodiba akaiwore awu pegareugei? Kodiba are amago bokwado, roarodurewu ui ro pemegarewu kowuje dutabo? 

Rorerure imei pobo maerewu tadawu kare ereore, boe eetukare jiwu ure tuguri reko moto jiboe reore. 

Uwogure eiamedu boe ji tuwuodo tabo, ure eto pui to buke aiarewu tabo, ure tumugudo ewugeje tuwuge tabo. Dure ure tuiegaredo, meture tudada. 

Du kodire ure tomeado tuwuge aiarewu ai, ure bokadoboe kowu tuwuge ai, dutabore ure tuge kare emagaguragado. 

Du kodire utoriga rairewu metu bokware tuiadoda, tuwo boe ewido togudu bokwa tabo. 

Imode iragojedo inoebatodurewo keje, inoebatodumode; imode imearudu awadudo ii iorduwo inoba Pao akomode ii du bogai, inoba akomode inogwamagudui pudaiboe jituji. 

Pao akore oino ii awu aerdure jiboe atugo bu irá keje, boe emago awaduwo ji. Paga karega, awu aerdure jiboe ure boe eerdudo ia akedumodeboeji, makore akedumodeboeji batararoduka dutabo, Aregodu modukare kuri je ma, awudugudo bogai, umode tuguo boe jokodu tabo, umode ino rugadu. Icá, utaroe jetorokarewu bimode, ro jetororewu rakojemode tumearutoru kodi. 