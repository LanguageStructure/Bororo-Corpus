
Moto kejewu boe eiamedu boe, kodure Pao ui boe eroiagudu rekodajiwuge, taemarudo Pao bogai; taemarudo boe jetororewu bogai; tamearutorudo Pao ji, tawo taginorudo Pao korigodumode kejewu meri keje. Imode ure tuwiegadowuge, marenarue, emugudo akoiadoda. 

Rakoje kimowu Israel kejewuge epagamode Pao ie bogai. 

Ero pegamodukare boe ji pugeje, ewadararodu modukare jamedu; boe eerdu modukare ekeru ui boe eekiri pagado duji; du kodire enogwagemode, emode tamudo, boe emodukare emorora amagadudo pudui. 

Oinore Pao akore jiwo pegamode Jerusalemji, ro pegajagurewu, rorogodudodurewu, rorerure boeiwu bakurirewu nure ema! Biapagakareboe emagore jiboeji, aidukare boe enogituwawo pudui; mearutorukare Pao ji, ukare tuburedo to Aroe Eimejera ji. Imode boe enogwa pemegarewu maku iwobe etai, boe eiamedu boe emagowo ikie bogai, emaragoduwo inai pureore. Etiópia kejewu pobo bakowu piji, ure tubujodo iiwuge, ure taodo moto jokiwu iwobe, emode to mea arego iwogai. Nowu meri keje amodukare apogurudo aro pegai iidu boe koia; paga karega, imode ocarore puduiwuge etawuje apiji, amodukare akojarodo ai ino torekari pemegarewu aogeje. Dure karega, imode ure tuwiegadowuge, marenarue, emugudo akoiadoda. 

Rakoje kimowu Israel kejewuge eemarumode pudabo Pao ie bogai; ero pegamodukare boe ji pugeje, ewadararodu modukare jamedu; boe eerdumodukare ekeru ui boe eekuri pagado duji; du kodire enogwagemode, emode tamudo, boe emodukare emorora amagadudo pudui. 

Aegaredo ai Sião naregedu aredu, Aegare kuricigodo ai Israel; aegaredo awabo jamedu tabo, Jerusalém! 

Paore onare aiwuge edo tuiaedo ai, ure onare aiwuge ewarigu; Pao Israeldoge eimejera mugure akoiadoda; iaboe iaboe kori modukare ai. 

Aegaredo ai Sião naregedu aredu, Aegare kuricigodo ai Israel; aegaredo awabo jamedu tabo, Jerusalém! 

Paore onare aiwuge edo tuiaedo ai, ure onare aiwuge ewarigu; Pao Israeldoge eimejera mugure akoiadoda; iaboe iaboe kori modukare ai. 

Nowu meri keje, boe egomode oino Jerusalemji apagudu kaba, Sião, akana kugudu kaba; paga karega, ako Aroe Eimejera nure Paoce, mugure akoiadoda, ure boe einorudowu ro rakarewu reore; jekare rakaguragare ai, tumearudu kurii ai pemega pugeje; jekare kuricigore ai taidu tabo, ia petare kejeboe reore. 

Apagudu kaba, Sião, akana kugudu kaba; paga karega, ako Aroe Eimejera nure Paoce, mugure akoiadoda, ure boe einorudowu ro rakarewu reore; jekare rakaguragare ai, tumearudu kurii ai pemega pugeje; jekare kuricigore ai taidu tabo, ia petare kejeboe reore. Imode aiwo pegarewu barigu apiji, ukawo apogurudo pugeje. Icá, nowu kodi imode rorerure aiwuge eiamedu boe eeda kedodo, imode pogora koborewu pemegago, imode pijidodureudo arego, imode ekie etagaru pemegarewu maku etai pugeje, boe erorerure puduiwo boe keje; Nowu du kodiwu keje, imode tagarego itae dukeje, imode tado pui dukeje, imode taiwo pemegado taegai dukeje, imode moto padui pumekejedu eiamedu boe edo tagie kurido tagagaru kurido. 