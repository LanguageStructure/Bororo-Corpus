
Ure tugogado boeiwuge eeture boe ei du kodiwu keje, boe eke boi buture nowu moto keje, dukeje Icare ia Judá o moto kejewu bakurirewu iei Belém cedu kejewu ia imedu uture toreduje apo, tore kugurei pobe tu jedu apo, tumugu koboriwo Moab o moto keje. 

Imedu iere Elimelec, oredu iere Noemi, ore ei pobedu ekiere Maalon masre Quelion. 

Du keje Icare Elimelec, Noemi oredu, bire, emare rakojere tuginoigodu tore kugure ebo. 

Awuge ere tugera maku Moab kejewu areme etai, duwuge ia iere Orfa, metuia iere Rute. Eedure nono jorui ikera pudogidu reore. 

Du keje, nowu ime ei pobedu, Maclon mare Quilion, ewire jamedu. Du kodi Icare nowu aredu rakojere tore bokwa tabo, tugoge bokwa tabo. 

Du kodi Icare cewu aredu ure turagojedo turagomage ei pobedu apo, tuwo tugirimi Moab moto piji pugeje; paga karega, mearudure boe egoi Paoi tugududo tuwobe ebo, tui amirewu maku etai dutabo duji. 

Icare etoragudure pugeje. Du kodi Icare Orfare togwabi tujarugoji, ure tugirimi tuwobe etae pugeje, mare Rute ukare tugera ra piji. 

Du kodi Icare Noemi akore oino ji icare amedagore tugirimi tuwobe ewogai, to Aroe Eimejera bogai. Aki jamedu akirimi apo jamedu. 

Mare Rute akore oino ji akao tugudu kaba ii, iwo ikera ra apiji, iwo iiaedo apiji, mare akodumodewo kae ikodumode jamedu; amode amugudowo keje, imode imugudo keje jamedu; iwobe nure awobece, ino Aroe Eimejera nure ako Aroe Eimejerace jamedu. 

Oinore Noemire tugirimi Moab moto piji, turago Moab kejewudo Rute apo. Etaregodure Belém kae, boere tugera tugu cevada a jitu kae. 

Noemi uwobere ia toredu uwobece, imedu oe kuricigorewu, Elimelec uwobe, iere Booz. 

Rute moabita akore oino Noemi ji itudo boepato iwo ikeragu ia trigo imodoji, jewu imedu aidumode iiwu rekodaji. Noemi akore oino ji toro, itonaregedu! 

Uture boepato, ure tugeragu trigo imodoji ure trigo kadowuge ekera rekodaji, dure jiwo aidugirire nowu Booz o boepa kejegodu radu ure tugeragu nowu trigo imodoji, cewu Elimelec uwobe. 

Du kodi Icare Elimelec akore oino Ruteji. Awiapagado, itonaregedu, akaba akeragu trigo imodoji ia toro, mare woe tu rugadu; akaba aiaedo awu piji, mare amedagedo itugarege aremece. Akaiwodo kakoduwu boepa kejeba emode trigo kado, ako eregodaji. Imagore itugaregei emago kawo ai. Pobo boimode ai ma, aku itugarege ere tawuje motoia pijiwu mugure epowari tadawu poboce. 

Du kodi Icare Rute ure tubujodo tui tuie jodo mototo, dutabo akore ji kaiba iwo aidugirire awiapagawo ii? Kode, ia moto tuginoiwu kejewudo nure imi. 

Booz akore oino ji boe ereadodure kobori kobori iwiagai arore acarugo jituji akoredu bi rekodaji, are akera ra ao piji, ace piji, ako moto piji, amuguwo ia aerduwakare jiwu boe etada. 

Du kodi Icare Boozre Rute mugudo pudabo, ure tugera maku ai, mugure apo, du kodi Icare, Pao aidu rekodaji, kuiarure, kuri buture ia tonaregedu apo. 

Du kodi Icare areme egore oino Noemi biagai boewo Pao akaru kurido, ukare ia aregodajiwu bokwado! Ie uwo tumaedo Israeloge etada, ierabrarewo ai apegagodu keje; paga karega, boture arago piji, dure pemegare ai akore emode ikera awubodure pobe taci ikera awubowuto du kori. 

Du kodi Icare Noemire tugeragu negeduroguji, ure bu tugana keje, jeture ji uce mugato. 

Mugu puredure jiwu metage egore Noemi negedurogu boture! Ure iedo Obed. Dure Jessé uo rema. Davi uore Jessece. 