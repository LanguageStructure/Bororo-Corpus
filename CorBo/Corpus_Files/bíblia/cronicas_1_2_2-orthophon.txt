
Nowu du kodi, Davire Israeldoge eiamedu boe eto pui Jerusalém keje ewo Pao o irá pemegarewu taru ture pemegadowu muga kae. 

Davi makore Arão rekodajiwuge ewogai, Levitadoge ewogai jamedu. 

Levi ore ere Pao o irá pemegarewu aogado tui o iwara bu tuganaora keje dutabo, Moisés akore Pao bataru rekodajidu reore. 

Davi makore Levitadoge eimejeragei eiagu uwiemage eonado turagodu turagoduwo, boe ekera enogwa akore jiboe tabo, harpadoge, citaradoge ka boe tabo, ewo tugera ako, togwa ako rakaguragado, tuiegare koia. 

Tui Pao o irá pemegarewu remo dutabo, ere mugudo Divire pemegado bogaiwu aroia bai oiadoda. Ere tomea boe ku bokwarewu maku. 

Nowu ei tomea boe ku bokwarewu maku durekodaji, Davire togwamu boe eiogi Pao ie tabo. 

Nowu du kodi boe eimejera Salomão, Israeldoge eiamedu boe ei tudo pui apodu, Pao o irá pemegarewu jekai, ere tomea barege kugure, tapiradoge, emagaguragado, du kodire boe eerduwakare kaiba enodo padure. 

Pao burejoiagere nowu Pao o irá pemegarewu reko tumuga kae Pao uwai pemegarewu remawu tada, tupadoge eigodo kuda; tupadoge ere cigodo jado nowu Pao o irá pemegarewu joki, o iwaradoge ei pobedu joki jamedu. 

Nowu Pao o irá pemegarewu mugure nono jii awu meri kae. 

Iaboe iaboe metukare nowu irá pemegarewu tada, mare tu boe eroiagudu padure kejewu tori boarewu ui pobedu, Moisesre mugudo tadawu, Paoi tuwadaru maku Israeldoge etai dukeje, ei tudawuje Egito pijidu kejewu, mugure tada. 

Kuri je, tumagai mito tu je du reore, meriri iworewu epage, urareuge, ere tudo mito tu je tuiaruru tabo, tuiegarei Pao jitu tabo. 

Meriri iworewu, ka boe, boe ekera akore jiboe boe, boe enogwa akore jiboe boe ego utonaji, boe emearudure boe egoi Pao jituji pemegaguragare kodi, okudu oiagudure boe ebo jii je kodi. 

Nowu Pao uwai korobadure boetugu corewu tabo, du kodire Pao burejoiage eroiwakare tumaragodaeji. 

Paore tuwai korobadudo turugu tabo kodi. 

Du kodi icare Salomão akore Pao aidure tumuguwo boe eerdukare pudui boe tada, mare ire awai towuje, amuguwo tada jii je. 

Joiada bi rekodaji, nowu Judá kejewuge eimejerage etaregodure tuwo tubujodo nowu brae eimejera kurirewu Joasji. 

Nowu brae eimejera kurirewu ure tuwiapagado ei. 

Du tabore icare ere tugera ra tuomage eno Aroe Eimejera uwai piji, ere tubujodo Aroe Eimejerakare emaboe ji; ere Pao korigo Judá kejewugei, Jerusalém kejewugei, awu ero pegarewu koia. 

Paore profetadoge emagodo ei ewo tugirimi Aroe Eimejera ae, mare ewiapagakare egoi pudui duji. 

Du kodi icare Pao Utaroere turemo Zacaria, Pao burejoia Joiada onaregeduto, dure icare uture boe etae, akore ei oinore Pao akore Kodiba tawiapagakare Paoi boe eroiaguduji, du kodi icare boe pemegakare tai pugeje? Tare tagera ra Pao piji, du kodire ure tugera ra tabiji jamedu! 

Du kodi icare. Ere taogado jokorai, brae eimejera kurirewu ure edo bito tori tabo. 

Brae eimejera kurirewu Joás biagodure tuo Joiada roi pudai dupiji, ure onaregedu bito, dure akore oino tuwi tabo Pao umode tugogado awu inoduji. 

Du tabore icare, nowu jorui mitodu akedu keje, Arameia kejewu tugobaigarege eture Joás togi, ere turemo Judá mototo, Jerusalém bakurireuto, ere boe imejerage eiamedu boe eeda kedodo, ere boe enoroe jamedu boe maku Damasco kejewu brae eimejera ai. 

Aram o tugobaigarege emagagirikare mare Paore ia tugobaigarege emagaguragareuge emagu ai, awuge ere tugera ra tuomage eno Aroe Eimejera piji kodi. Oinore ere tugogado Joasji. 

Eture piji tui kuridodu kuricigodo dutabo; dukeje icare utugarege emago pegare ji, ure Joiada onaregedu bito dukoia, icare ere bito tuba keje. Oinore bire, ere tugu Davi bakurirewu keje, mare brae eimejerage kurireuge emedu emedure tadawu tada karega. 

Nowu du kodi, Pao burejoiage eimejerage, boe eiamedu boe ere turo pega kuricigodo. Ere turodo nono kruca padukare kejewuge ero reore. Ewiapagakare turoi Pao uwai todui Jerusalém keje duji. 

Mare etuomage eno Aroe Eimejera ure boe erojai tu tu ewogai, okudure tuwobe ebo, tuwai pemegarewu apo, kodi. 

Mare ere tuwadaru kedaedo Paore rojaiwugei, ewiapagakare ewadaruji, ere togwari omeado profetadogei. 

Du kodi icare Pao korigodui tuwobe eidu oto padukare. 

Du kodi icare onare eiwuge ere joru tugu Pao uwaito, ere aiare Jerusalém tabowu moto ri rugadu butudo, ere joru tugu Jerusalém kejewu bai kurireuge eiamedu boeto, ere enoroe mori kuricigorewu rugadu pegado. 

Nowu inodu rekodaji, brae eimejera Nabucodonosor ure rakoje kimoreuge eiamedu boe erego Babilônia kae, du kodi icare ere Nabucodonosor utugaregedo pudumi, ere nowu brae eimejera ore etugaregedo pudumi jamedu, jii Persa kejewuge eimejera jeture nowu moto jiboe kae. 

Oinore boe kodure Pao akoi Jeremias ja pijidu reore. Motore tamudo boe erorerui ei du tonaji jii jorure 70 cedu kae. 

Du keje icare, Persa kejewuge eimejerai Ciro cedu boetojiwu joru keje, Paore brae eimejera Ciro roto nono tuwadaru aregodui Jeremias ja pijidu reore. 

Cirore boedo boe awadudo to moto kejewuge eiamedu boe etai, tuwadaru tabo, bapera atugo tabo, tagoi oino dutabo oinore Persa kejewu brae eimejera Ciro akore Pao baru tadawu ure moto jamedu boe mugudo ikera keje. Ure ido ia tuwai to Jerusalém, Judá kejewu bakurirewu, keje. Jeonare awu boe eiboe, tadudo toro, tago Aroe Eimejera muguwo tagabo. 