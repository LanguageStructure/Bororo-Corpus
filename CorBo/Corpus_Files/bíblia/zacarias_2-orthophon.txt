
Jorure pobe brae eimejerai Dário cedu keje, nowu joru kejewu ari ikera awubodure buture ikera awubowuto pobe puibiji dukeje, Pao bataru aregodure Baraquias, Ado onaregedu, onaregedu profeta Zacarias biagai tagoi oino dutabo Pao korigodu kuricigore taomage ei. 

Amagodo awu boe ji: - Oinore utugare makarewu Aroe Eimejera akore tae kirimi itae, imode ie kirimi tagae. 

Taro kaba nono taomage erore duwuge ewiagaire Profetadoge egore oinore utugare makarewu Pao akore tai taiaedo tagawara pegarewu piji, taro pegare piji; mare ewiapagakare ei, ewiapagakare inagoi pudui duji. - Oinore Pao akore. 

Taomage pa? Profetadoge eragoje modukana jii je? 

Mare ire itugarege profetadoge emagodo boe ei jiboe, ukare tudowuje taomage etada? Du kodire taomage emode tumearudae tugu tudo eegomode Pao utugare makarewu rore nono tumagore turoiagu pai duji, paro magadu reore. 

Ire ie aogado, itaiwore, iordure iaboe ekedui boe remaguda bukigu jituji. 

Icare inaragodure ji kaiba akodumode? Akore oino ii imode boe remagu Jerusalemji, iorduwo jabariji, raiji. 

Icare ia tupare tawadudo tumagoi ii dutabo; ia metuia tupa aregodure togi. 

Akore oino ji arego, akagodo oino nowu ipareduji moto ri aiai Jerusalém apodu moduka, ime, barege, etoiakodu jeture tada kodi. 

Imire moto ri joru mode oiei, urugu rumode imi etoiadoda. 

Atugu ato, aegaredo, Sião naregedu, itaregodumode imuguwo tagoiadoda kodi. Oinore Pao akore. 

Nowu meri keje boe epadui pumekejedu makaguragareuge emode tudo pui Pao ae, tuwo Pao uwobedo pudumi jamedu, eedumode tagoiadoda. 

Amedudo atoda, aegaredo ai, Sião naregedu; itaregodumode imuguwo tagoiadoda, oinore Pao akore. 

Nowu meri keje, padure pumekejewu makaguragarewu boe emode tudo pui ae, eromode nono uwobe erore, emugumode tagoiadoda. Du taerduwamode Pao ro rakarewu ui irojai tawogai duji. 

Pao umode toroedo Judace moto pemegarewu keje; umode tugeragu Jerusalemji pudai pugeje. 

Bimodeboe eiamedu boe, tamago kaba Pao jekai: aregodumode tumuga pemegarewu piji. 

Pao utugare makarewu batarure tawadudo. 

Oinore Pao utugare makarewu akore ikimaredu rakaguragare Sião keje, imearudu kuricigore ji. 

Oinore Pao akore imode ikirimi Sião kae, imode imugudo Jerusalém keje; Jerusalém iemode 'Bakurirewu Pemegarewu'; Pao utugare makarewu o torekari iemode 'Torekari Pemegarewu'

Oinore Pao utugare makarewu akore codurewu ime, codurewu areme, merure tuiodo tabowu o joru makaguragareuge, emode tumugudo Jerusalém o bororo oiadoda pugeje; bakurirewu korobadumode ipare ebo, boe etore ebo, duwuge ewoadumode bororo oiagi. 

Oinore Pao utugare makarewu akore awu oinodu umodukare turugadu rakoje kimomodewu awu boe eegai nowu meri keje ma, umodukare turugadu iegai jamedu? 

Oinore Pao utugare makarewu akore imode meri butu kudawu, meri rutu kudawu iwobe einorudo; ietumode ei, iwobemode emage, eno Aroe Eimejeramode imi iro pemega tabo, iro jetororewu tabo. 

Oinore Pao utugare makarewu akore ia moto tuginoiwu kejewuge etaregodumode, bakurirewu makaguragarewu kejewuge etaregodumode jamedu. Mugure ia bakurirewu tadawuge etumode ia kae, tagoi oino dutabo pagogwa maguduwo Pao ji, paduwo Pao utugare makarewu bogai! Imi jamedu ikodumode. Ia boe makareuge, boe epadui pumekejedu, etaregodumode tuiamedu tabo Pao utugare makarewu bogai Jerusalém tada, Togwamaguduwo Aroe Eimejera ji. 

Oinore Pao utugare makarewu akore. Nowu meri keje, imei ikera pudogiduredu emagoi tuwadaru padui pumekejedu jiwuge emode tugeragu ia Judá kejewu imeduji, tugedui ukudawu okwa jitu tabo, egomode cedaidure cegoduwo tagabo, paga karega, cemearudure Aroe Eimejera rakojei tagabo duji kodi. 

Pao akore oino sião onaregedu, aegare kuricigodo ai; Jerusalém onaregedu, akoiogwarido aegare tabo! Ca! Akimejera aregodu nure akae. Ro jetororewu nure ema, ure tumoridowu nure ema. Ro butugurewu nure ema. Aregodu nure tumugui ia burrico rogu keje dutabo. Umode Efraim rugodu rugodure tabowu imaridodoge eeda kedodo. Umode Jerusalém kejewu kowarudoge ebowuge eeda kedodo. Tugobaigare uwaiga kadodumode. Umode boe pemegarewu arego moto kejewuge etai. Jetumode boe ji jii pobo maerewu piji jii moto okwa pa kae. 

Pao bataru imode boe emearudu kuriae, boe cenogwamagudae, aodo Davi uwai joki, Jerusalém kejewuge eiogi. Emode tugirimi cewu meriri otó bu kajejewu ae pugeje, ekiarigodumode bogai tonaregedui mito tu je du reore; etoragudumode ji, toragudu magai tonaregedu boetoiwu jitu reore. Nowu meri keje, boe etoragudu kuricigomode Jerusalém keje; emode nono Adadremon, Magedon moto keje. Nowu meri keje, ia pobo jari rerewu umode Davi uwobe etai, Jerusalém kejewuge etai, boewo tugabi turo pegarewu piji. 

Oinore Pao akore.

Imode boe pemegarewu, boe enogwamagudae redo Davi uwai joki, Jerusalém kejewuge eiogi; emage etaiwomode ii. 

Etoragudumode ture okoridowu biji, boe etoragudu magai tonaregedu ui mito tu je durekodaji du reore, ekiarigodumode bogai boe ekiarigodu magai tonaregadu boetojiwu okwa rekodajidu reore. 

Nowu meri keje, boe etoragudu kuricigomode Jerusalém tada, Adadremon ragudu magai Magedo o moto kejedu reore. 

Iaboe egomode kaboba akera kejewu ucebaere ema? 

Akomode awu icebae jeture ii, imedage ewai keje. 

Toriga rairewu, akidogo jeture iiwuji, rakoje puredure iiwu imeduji. Oinore Pao utugare makarewu akore. Jeture barege kugureiwu korido, icare barege kugure emode taodo boe joki; imode ikera jekirimi ukare boedo pudumiwugei! 