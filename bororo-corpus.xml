<?xml version="1.0" encoding="UTF-8"?>
<root>
   
  <header>
        Bororo Corpus BOLIOCOR
    </header>
   
  <data>
        <!-- Insert data elements here -->
    </data>
   

<título> 
 Oieigo Jiwy Bakaru
</título>
  
<fonte> 
Padre Gonçalo Ochoa SDB
</fonte> 


<autor> 
</autor>

<ano> 
</ano>

<edição> 
</edição>

<OieigoJiwyBakaru>
Ia imedy uwogure.
nowy imedy iere Meriri Baru (Paiwedu).
Icare karore togwa to ji.
Ure tumugudo keje... akore: - Inoba  boemode? M... tui tumugudo keje.
Akore: ‘M!...
Icare nowy karo kugudugodure.
Icare ure to urubaruto. Ure tumugudo keje pobo piji, boe ao kae.
Icare karo akogodure, akore - ‘M .... ‘M ... ‘ M... , tubadui.
Icare nowy imedure ipo to aoraji po po po! Icare ure bito tu.
Ure taiwodo kodudu bogai, jordure nonogo ikaji, akore: - Awy rugadu! Awy iwoi pemegare.
Icare ure iwoi tawuje, ure tugera pemegado ji, ure iado, icare ure tugu kojato, icare ure udo turugadu.
Dykeje ure tugera bu bai kajeje, ure udo pobe ma awu metuia bokware.
Icare ure tudugu nowy karoji, ure bu mato tuboru keje, nowy bai kujiagi, icare ure nowy riwudu jeto taobiriji, icare uture apo.
Kodure apo jii je, aregodure apo bato.
Akore: - Itore kugure, tagogwage pemegado, ire karo  bito, inure ikedu amado ji.
Ore kugure egore: - He ‘e! He’e! He’e! Page karo rogu, page karo rogu!
Icare ure kagirido tu... Ure iado, icare akore: - Kodoro! Pawo kogudo!
Icare ure kodu jamedu kogudo. Icare ure iado, ure akedudo.
Dykeje icare ure jorugo. Ure pobo tugu ariato, ure mugudo joru tada, icare ure nowy kodu tugu to..
Icare beregodure, du kejere akogodure pugeje. Akore: - ‘M! ... ‘M! ... ‘M! ... ‘M! ... ‘M! ..., nowy tuwere inoduji.
Icare nowy imedu Meriri Baru akore: - U! Aroe ji rade itogeadure! (iordure)
Dykeje icare karo makore pugeje, akore: - Woie! ... Woie! ... Woie!.... (Woe, Woe, Woe)
Icare akogodure pugeje, akore: - ‘M! ... ‘M! ... ‘M! ... ‘M! ...
Icare akore: - Woie ... igo! Woie ... igo! Woie ... igo! (woere ikodure, woere itugudure).
Icare kodure. Icare ure tawuje. Icare ore kugure ere kowuje.
Dykeje icare ere batagaje towuje, batagaje oia kujagureu, oia ekurewy. Du kejere icare ere to, ere pemegado, ere towuje.
Dykeje icare ere tubemegado, ere tugujagudo, ere tuiejiwudo, ere taipodo, ere tuiba gogudo, tuwo roia ta tabo.
Icare Tadugore tugeragu butoreji, ure tugera kogudo Ki Bakororo iera ra parugajeje.   
Icare ere tugeragu pana ji, pariko ji, bapo kurirewy ji, baporogu ji, dytabore icare eture tabo, ere turemo Ki Bakororo uwaito.
Icare ere cewu Iro ko. Egore: Iroooo...!
Akedu kejere icare Tadugore tugera bu Ki Bakororo ao keje, akore: 
Oieigo jetuiaga, Bokodoriware iga oieigo wararere, tagaruia Bokuojeba Bakororo tuiagajejewu onawuio okwabijire. Oieigo jetuiaga”.
Dykeje icare ere roia ta ji. Dykeje icare emagore nowy cimo nonogoji, emagore nowy cimo kidoguru ji, emagore nowy cimo kiogoagiri ji, emagore nowy cimo kuje boji, emagore nowy cimo nabure buji, emagore nowy cimo nabure oiagaji, kuido oiagaji, emagore nowy cimo nabure aroji, kuido aroji, emagore nowy tuie kejewu ciwaboe etoiaga ji, emagore tuguie bokodoriji, emagore tuguie akigu ji, emagore tuguie meriri ji, emagore uworo aroecebaji, emagore tuworo kurugugaji, emagore tui aroedu puje dyji, emagore tuwiadawu cugui biri ji, emagore tadugo Bakororo atugoji, emagore turijo oinono pureore dyji, emagore tuwaiga ao keje duji, emagore Aije ji. 

</OieigoJiwyBakaru>


  
<título> </título> 
<fonte> </título>
<autor> </autor >
<ano> </ano >
< edição > </edição >


<título> </título> 
<fonte> </título>
<autor> </autor >
<ano> </ano >
< edição > </edição >


<título> </título> 
<fonte> </título>
<autor> </autor >
<ano> </ano >
< edição > </edição >


<título> </título> 
<fonte> </título>
<autor> </autor >
<ano> </ano >
< edição > </edição >


<título> </título> 
<fonte> </título>
<autor> </autor >
<ano> </ano >
< edição > </edição >


<título> </título> 
<fonte> </título>
<autor> </autor >
<ano> </ano >
< edição > </edição >


<título> </título> 
<fonte> </título>
<autor> </autor >
<ano> </ano >
< edição > </edição >


<título> </título> 
<fonte> </título>
<autor> </autor >
<ano> </ano >
< edição > </edição >


<título> </título> 
<fonte> </título>
<autor> </autor >
<ano> </ano >
< edição > </edição >

 <footer>
        <!-- Insert footer information here -->
    </footer>
</root>
